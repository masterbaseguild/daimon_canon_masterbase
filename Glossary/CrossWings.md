Le CrossWings sono un dispositivo sviluppato dalla [[Cast/Guilds/MasterBase/MasterBase|MasterBase]], in grado di fornire all'utilizzatore grande mobilità e la capacità di coprire medie distanze in poco tempo.

# Struttura

Le CrossWings standard sono costituite da tre principali componenti:

- 2 ali meccaniche
- 4 arpioni a pseudo-magnetismo
- Propulsore

I componenti sono tenuti insieme da uno zaino dotato di numerose imbracature, per distribuire l'accelerazione su tutto il corpo dell'utilizzatore e garantirne la sicurezza. Lo zaino è inoltre provvisto di un gancio retrattile, utile per riavvolgere un eventuale mantello collegato ad esso e permettere l'utilizzo delle CrossWings senza impacci.
_"Niente mantello!"_

# Funzionamento

Le ali meccaniche consentono all'utilizzatore di planare e mantenere quota con la minima discesa.

Gli arpioni sono strumentali a numerose tecniche, come la fionda, tramite cui un utilizzatore può lanciarsi rapidamente in volo partendo da terra, o la rotazione intorno a un asse, tramite cui l'utilizzatore può compiere rapide inversioni con la minima perdita di slancio.

Infine, il propulsore fornisce un ulteriore mezzo per guadagnare accelerazione, e viene utilizzato in tandem con ali e arpioni per massimizzare la mobilità dell'utilizzatore.

# Supporto fisiologico

Essendo molto facile raggiungere accelerazioni altissime e molto brusche, per i piloti più estremi è consigliato l'uso di [[Glossary/Structural Supplements|supplementi strutturali]], una categoria di medicinali che rafforzano gli elementi più fragili dell'anatomia umana in caso di elevate accelerazioni (come ossa e vasi sanguigni).

Non tutti ne hanno però bisogno: alcune razze, come gli [[Glossary/Avian|Aviani]], sono naturalmente propense a elevate accelerazioni, ed è possibile sfruttare gran parte delle tecniche magiche relative alla [[Glossary/Magic School of Flight|Scuola di Volo]] per sortire temporaneamente lo stesso effetto dei medicinali.