La scuola di volo è una scuola di magia basata sullo sfruttamento di magia cinetica per permettere all'utilizzatore di volare.

## Teoria fondamentale

Il modo più immediato per mantenere in volo un corpo individuo è eseguire un incantesimo di magia cinetica sul suo intero corpo. Tuttavia, si tratta di un incantesimo particolarmente impegnativo da mantenere per lunghi periodi di tempo, per cui sebbene il decollo sia generalmente ottenuto in questo modo, per continuare a volare sono state sviluppate delle tecniche alternative:

- ### Correnti aeree
  Essendo la dominazione dei gas più efficiente della dominazione dei solidi, è possibile generare correnti aeree che mantengano in volo l'individuo, con maggiori prestazioni se l'individuo è attrezzato per sfruttare al meglio queste correnti (mantelli, tute alari, deltaplani etc.)

- ### Propulsione a scoppio
  Sfruttando la magia termica, è possibile generare piccole esplosioni alle estremità del proprio corpo, generando slancio nella direzione opposta. Si tratta tuttavia di una tecnica più pericolosa e da eseguire con attenzione, onde evitare di arrecare danni all'utilizzatore.