## Campagna di Iphiridia

La **Campagna di Iphiridia** è un evento che coinvolge la **Squadra Anarchici** e il loro esercito, l’**Aegifthere**, durante un’operazione promossa dalla gilda **Nexus**. L’obiettivo dichiarato era la liberazione del pianeta _Iphiridia_ da un morbo di tipo zombie che si era diffuso negli ultimi anni. L’iniziativa si concluse in un fallimento, segnando una fase critica per l’Aegifthere.

### Preparativi

L’invito alla campagna viene inoltrato alla Squadra Anarchici da **John Drastic**, che li informa della proposta di **Nexus**: liberare Iphiridia dal morbo in cambio di una porzione dei territori ripuliti, come ricompensa per le gilde partecipanti.

Gli Anarchici, pur consapevoli delle difficoltà, decidono di aderire, ma riconoscono la necessità di un contingente militare di maggiori dimensioni. Per questo motivo, **Entity** fonda insieme a **Nephasto** l’**Aegifthere**, l’esercito della squadra. A esso si uniscono **Vlad**, **Cyr**, **Simon** ed **Exitium**, mentre **Cri** arruola **Miky** e **Radik**. L’Aegifthere viene successivamente trasportata su Iphiridia, dove avvia la costruzione di una base operativa.

### Scontri con Vay e Xadrium

Durante la campagna, al quartier generale di Nexus si presenta una squadra combinata di **Vay** e **Xadrium**, che propone una collaborazione. La gilda rifiuta, provocando l’ostilità dei due gruppi. In seguito, l’Aegifthere affronta la squadra in battaglia, riportando la vittoria. Dopo lo scontro, **Garo**, uno dei Vay, decide di unirsi all’Aegifthere.

### Fallimento della campagna

In conseguenza agli eventi, il morbo zombie si intensifica e le creature diventano più aggressive, attaccando le basi delle gilde. La campagna viene dichiarata fallita e l’Aegifthere riceve l’ordine di rientrare alla base Nexus per il ritorno a casa.

La ritirata si rivela drammatica: molti membri dell’esercito muoiono durante la fuga tra cui **Vlad**.