Pianeta Semiabitabile: ci si possono costruire delle colonie artificiali, quindi deve essere solido e non troppo caldo.
Gilda: organizzazioni indipendenti paramilitari di avventurieri, che vendono i propri variegati servizi come fonte di guadagno. Mano mano che le Gilde espandono i propri ambiti di competenza e la propria varietà, questo modello sta soppiantando il modello tradizionale di società organizzata.
StarBase: il nuovo nome (meno strano da pronunciare) delle Space-Halls, gli autogrill spaziali gestiti dalle Gilde.
Umano, Mondo: dopo la carta di estensione, un decreto accettato a livello internazionale appena furono stabiliti rapporti con la prima razza aliena, le definizioni di umano e mondo cambiarono (o meglio, fu chiarito e stabilito una volta per tutte il loro significato), e passarono da riguardare solamente gli abitanti della terra e la terra stessa a riguardare tutti gli esseri coscienti e tutto l'universo conosciuto.
Morale: con l'incontro tra le culture di vari pianeti, e con i progressi sia in campo tecnologico sia nello studio dell'Etere, l'opinione su temi come l'eticità della violenza, il monopolio dell'esercizio della forza e il ruolo della morte ha smesso di essere univoca ed è stata messa in discussione, creando un panorama di morali che dà largo spazio all'interpretazione. Anche il concetto di maturità è mutato, ed è stato separato una volta per tutte dall'età fisica, grazie alla nascita di nuove tecniche di esaminazione e supervisione, che permettono di giudicare i requisiti degli individui indipendentemente dalla loro età.
Etere: la dimensione sovrannaturale dimora di tutte le energie e le entità comunemente classificate come 'magia'.

Sistema di Magia:
- L'Etere contiene le anime di tutti gli umani, e la loro energia eterea, comunemente chiamata mana; un'altra forma di energia, i cosiddetti lapìdi, si trova sparsa per tutto l'etere, in concentrazione eterogenea, cosicchè alcune aree ne sono più ricche. Infine, l'Etere è abitato da entità definite Eterei, degli esseri sovrannaturali simili a demoni o spiriti, che possono, tra le altre cose, stringere patti con gli umani.
- Anima, coscienza e mente sono la stessa cosa in questo universo, e un'anima è l'immagine di un umano nell'Etere. Questo significa che anche le conoscenze e i ricordi che una persona ha accumulato durante la propria vita non si trovano nel suo cervello fisico, bensì sono immagazzinate dentro l'anima.
- Le anime umane sono il ponte tra i mondi, ciò che permette alle energie dell'etere di manifestarsi nel mondo reale sotto varie forme: l'esecuzione di incantesimi altro non è che l'anima di un umano che canalizza le energie (mana e, se presenti, lapìdi) e le converte in altri tipi di energia nel mondo reale.
- Quando un umano esegue un incantesimo, consuma un po' del suo mana; il mana viene poi lentamente rigenerato dall'anima, mentre parte del mana consumato si trasforma ancora più lentamente in lapìdi, un'energia che non può essere usata da sola per lanciare incantesimi, ma che può essere integrata con del mana.
- E' possibile generare energia termica, o muovere oggetti di dimensione variabile tramite energia cinetica. E' anche possibile sottrarre energia termica, dato che generalizzando la regola ogni incantesimo di movimento altro non è che la generazione di vettori, e il modo per ridurre la temperatura di un corpo tramite un incantesimo è bilanciare ciascun vettore che muove ciascuna particella con un vettore opposto, per rallentarne il moto.
- E' anche possibile agire direttamente sulle energie dell'Etere, ad esempio tramite incantesimi che prosciugano il mana o l'energia vitale di un'anima.
- Similarmente a come le anime sono legate a un corpo reale e possono contenere della conoscenza, è possibile incantare un corpo, come una gemma, legandolo con un "contenitore" presente nell'Etere, e caricare tale contenitore con un incantesimo, o qualsiasi altra cosa esistente nell'Etere, per poi attivare la gemma ed eseguire l'incantesimo in essa contenuto.
- Gli Eterei possono avere vari tipi di rapporti con gli umani: esistono eterei potenti come dei, e anzi è possibile che tutte le religioni del mondo siano culti che venerano alcuni degli eterei più potenti; alcuni eterei possono stringere un patto con gli umani, e altri ancora, spesso i più deboli, possono venire imprigionati o addomesticati, magari dentro una gemma, per ottenere un artefatto magico con capacità molto più flessibili di un artefatto che contiene un incantesimo, che è qualcosa di statico.

- Sistema Solare
	- Orbita intorno al Sole, la Terra è l'unico pianeta abitabile, Marte e Venere sono gli unici due pianeti semiabitabili
	- Terra: più o meno stessi governi del mondo reale, affiliti alla Earth United Nations Organization (EUNO). Non ci sono conflitti tra nazioni, ma tutti i governi hanno lo stesso problema da gestire: le Gilde popolano il pianeta, e ognuna fa un po' quello che vuole. Per gestire la cosa, i governi hanno deciso di tentare una politica di lassez-faire, dove presentano mediaticamente le gilde come dei vigilanti, tentando di moderare quelle più esuberanti tramite le proprie task forces.
	- Altri pianeti: Marte e Venere sono attivamente colonizzati dalla EUNO, e tutti i pianeti in generale sono sfruttati dalle varie corporazioni terrestri per le varie risorse che possiedono.
	- Spazio: tra i vari pianeti il sistema solare è popolato di StarBases indipendenti, flotte commerciali delle corporazioni, reti di trasporti interplanetari e intersistemici e vari veicoli gestiti dal governo terrestre.
	- Cultura e Tecnologia: la terra è connessa con il resto del mondo conosciuto, ma al terrestre medio questo non cambia troppo, dato che difficilmente avrà i mezzi e/o l'interesse per uscire dalla terra. Questa è una cosa che vale per tutti i pianeti, mentre le Gilde, le corporazioni, le attività governative (insomma, le attività di livello superiore) sono l'unico ambito in cui c'è un grande scambio interculturale, e si vedono in giro molti umani di pianeti diversi.
- Sistema Nobilare
	- Orbita intorno alla stella Nobi, Iphiridia è l'unico pianeta abitabile, potrebbero esserci altri pianeti semiabitabili o abitabili ma non è specificato nella Lore (perchè dipende da che roba mettiamo nel server di Minecraft)
	- Non va toccato troppo, visto che è un sistema legato molto strettamente a un progetto interattivo di terze parti (mojang) e abbiamo un po' le mani legate
	- Storia: Era abitato un tempo da un'antica civiltà, ma poi una piaga zombie si sparse e infettò tutta la popolazione, lasciando il pianeta con nessun umano presente. Ani
- Sistema Gondrano
	- Orbita intorno alla stella Gondraw, ed è costituito di tre pianeti abitabili (Eaclar, Fray e Rose) e di una fascia esterna di asteroidi.
	- I tre pianeti sono governati da una monarchia con sede su Fray, e l'economia del popolo Gondrano, che li popola tutti in simile misura, è basata sullo sfruttamento degli asteroidi. In tempi recenti, la monarchia fece la decisione molto controversa di lasciare le attività sugli asteroidi in mano a privati, il che portò alla nascita delle trade houses, corporazioni che si dotarono di flotte e si trasferirono presso gli asteroidi. La lontananza delle operazioni dal braccio della monarchia, però, portò le trade houses ad evolversi in organizzazioni semi-criminali, che costituiscono tuttora una grave minaccia all'egemonia della famiglia reale. In particolare degna di nota è la famiglia Vay, una delle più potenti trade houses al momento.


Eventi futuri:
 - La Xadrium farà il patto con la Asgard, permettendo loro di ottenere il controllo totale della Terra e di rendere fuorilegge la Olympus
 - (in base alle azioni della community) In seguito ci sarà l'inevitabile crisi che coinvolgerà la MasterBase e la Olympus dove l'identità di Haude viene rivelata, così come i suoi moventi e il grave pericolo della Xadrium, ma intanto il danno è fatto e la Asgard ne ha approfittato per attaccare la Olympus, che collassa definitivamente; la MasterBase si fa quindi carico della responsabilità di continuare da dove la Olympus si è fermata, recuperando tutte le loro forze disperse e costruendo una nuova rete segreta anti-Asgard sulla terra.
 - La Xadrium farà il patto con la famiglia Vay, permettendo loro di rovesciare la monarchia e conquistare Gondraw; in seguito inizieranno una campagna espansionistica, minacciando le starbase del sistema solare come primo target (non la terra, la Xadrium non vuole ovviamente che rompano le palle alla Asgard)
 - (in base alle azioni della community) La MasterBase, forte delle recenti espansioni, difenderà il Sistema e arriverà a deporre gli usurpatori, reinstaurando la pace nei sistemi, ma così facendo si rende ufficialmente un Target agli occhi della Asgard, che ora li considera effettivamente una minaccia.
 - (in base alle azioni della community) La MasterBase sconfiggerà la Xadrium, ponendosi come difensori della pace tra i sistemi.

Domande ancora irrisolte:
- L'energia magica è infinita o c'è una qualche legge di conservazione come per le energie reali? E' una decisione complicata: da una parte, sarebbe figo se non fosse così, e per esempio le anime generassero dal nulla nuovo mana, dato che questo giustificherebbe come le nuove anime nascono dal nulla durante la riproduzione, e potrebbe essere usato da un qualche ricercatore come prova a favore della tesi che dopo la morte le anime finiscano nell'Etere, una delle varie tesi che aiuterebbero a dare l'idea di un universo dove la morale tradizionale è stata messa notevolmente in discussione. Dall'altra, però, potrebbe portare inevitabilmente a un tentativo da parte dell'umanità di sfruttare la magia come fonte di energia rinnovabile a livelli assoluti, e significherebbe che il progresso tecnologico dipenderebbe dalla magia, mentre a me piacerebbe molto se le due cose fossero invece presentate come assolutamente separate e contrapposte, e se l'Anima Definitiva fosse l'unica eccezione, l'unico punto di incontro dove i due mondi coesistono e collaborano come una cosa sola. Un mondo dove la magia è una fonte di energia molto conveniente significherebbe che la tecnologia sarebbe sempre inferiore alla magia, dato che dipenderebbe da essa.
- Perchè si usano le gemme come contenitore per gli incantesimi? Non ho ancora deciso completamente, ma di sicuro si tratterà non di un divieto ma di una raccomandazione, dato che mi piace l'idea che qualsiasi cosa possa essere incantata, e che quindi possano ancora avere totem o oggetti di forme variegate che contengono incantesimi, ma che le gemme siano più versatili, o adatte a uno scopo più diffuso. Stavo pensando che potrebbe avere a che fare con la capacità di essere attraversate dalla luce, magari come requisito per attivarle, ma il problema poi è che sarebbe l'unico caso in cui un'energia del mondo reale può intervenire sul mondo etereo, e non mi piace questa inconsistenza. Mi inventerò qualcosa!