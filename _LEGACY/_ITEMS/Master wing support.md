
Mentre la maggior parte dei Master sfruttano le crosswings per spostarsi in tutte e tre le dimensioni, alcune razze (principalmente le razze aviane) non ne hanno bisogno, oppure sono impossibilitate a farne uso.

Tuttavia, il peso degli equipaggiamenti e l'alto livello di mobilità fornito dalle attrezzature speciali rendono gli attributi naturali di tali razze svantaggiati o addirittura inutilizzabili.

Per ovviare a questa problematica, è stato sviluppato un supporto alare, una versione parziale dell'apparato delle crosswings, costituito unicamente dagli arpioni e dal motore a propulsione.

Grazie a questo supporto, le razze alate sono in grado di alzarsi in volo pur cariche del peso aggiuntivo delle attrezzature da combattimento, e possono godere della stessa elevata manovrabilità che le crosswings consentono ai loro utilizzatori, grazie alla presenza degli arpioni.