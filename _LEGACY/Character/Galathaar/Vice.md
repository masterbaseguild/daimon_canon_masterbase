[[Galathaar]]

"Se vedi Il Secondo arrivare, significa solo che il Re non ha trovato il tempo di venire di persona. Ma puoi stare tranquillo… sei lo stesso nella merda"
Sembra essere una donna, a giudicare dai capelli lunghi spesso nascosti sotto un cappuccio e dalla forma del pettorale della sua armatura. Però non l’ho mai vista togliersi la maschera, quindi non mi azzardo a confermare nulla.
È un abile combattente, i suoi pugnali sono veloci, eleganti, precisi, mentre il suo fucile è letale, impeccabile. Non sono sicuro a che cosa serva quel particolare guanto, sembra magico e comune in questo regno, ma la funzione specifica è ancora ignota.
Non ci ho parlato spesso, non che parli molto. Ma una cosa te la posso dire: è disciplinata. Si dice che abbia affrontato 5 nemici da sola, e anche con un pugnale conficcato nella gamba non ha mai gridato dal dolore.
È scaltra, tattica, intelligente. Sarà stata sicuramente addestrata dal Re.
Non ti suggerisco di guardarti le spalle, è inutile. Dovunque tu guarderai, non la vedrai arrivare. E non ci potrai fare niente.