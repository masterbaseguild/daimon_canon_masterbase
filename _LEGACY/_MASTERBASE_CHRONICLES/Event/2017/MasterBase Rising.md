 - il trauma distrugge la squadra, e max ed eugene se ne vanno. entity assume il comando, e intraprende una campagna di reclutamento per rinfoltire le fila del team: garo si lancerà in una missione stealth sul suo pianeta madre per reclutare emily, sua cugina (**Operazione FrankyRose**), poi entity recluterà jey (**The Olympus Grand Tournament**) e tecmov.
 - seguendo l'esempio di numerose altre gilde di masters, i nostri eroi decidono di realizzare una starbase e abbandonare il pianeta terra. con l'aiuto di tecmov, tale obiettivo viene realizzato, e la masterbase prende vita. entity rinomina l'aegifthere in masters, e max intanto decide di ritornare. nascono così gli 8 masters fondatori.

Tecmov era seduto alla sua scrivania, assorto nelle preoccupazioni. Contro la parete si stagliava la figura di Tarmae, il suo mentore.

"Stai avendo dei ripensamenti?"

"Mai avuti," controbattè pronto Tecmov.

"Già, ce ne siamo accorti." Sospirò sconsolato Tarmae.

"Senti, non è colpa mia se non sono capace di collaborare con degli incapaci."

"Quegli incapaci sono l'elìte degli ingegneri della Olympus. Chiunque altro pagherebbe anche solo per poterci fare due chiacchiere."

"Non mi fraintendere, non sto dicendo di essere migliore di loro. E' solo che non mi piace che qualcun altro metta le mani su ciò a cui dedico il mio tempo."

"Non ti fraintendo, dico solo che è un modo stupido di lavorare."

"Non sono d'accordo."

"Tanto per cambiare."

"Ma cosa dovrei fare?"

"Calare la cresta."

"Ma ti ho già detto che non mi sento superiore!"

"Puoi dire così, ma resta comunque il fatto che hai un problema e devi risolverlo."

Silenzio.

"Ascolta," riprese Tarmae, "voglio che tu ti renda conto che ormai non c'è più spazio per l'ego. Ti ritrovi tra le mani il progetto più grande che sia mai stato assegnato a un ingegnere della Olympus, e un altro fallimento da parte tua non sarà tollerato."

"Hai chiaro il concetto, vero?" Tarmae si abbassò gli occhiali, scrutando Tecmov.

"Già." Rispose Tecmov, rassegnato.

"Non chiedermi come l'ufficio sia passato da non volerti più affidare neppure la costruzione di un tostapane al consegnarti il progetto per un'intera StarBase. Ho motivo di credere che si sia trattato di un intervento dall'alto. In ogni caso, è il tuo ultimatum: o ingoi il tuo orgoglio e porti a termine questo lavoro, o temo che assegneranno questo ufficio a qualcun altro entro fine mese.

Qualcuno bussò alla porta.

"E' ora." concluse Tarmae. "Non ho più nulla da dirti, se non augurarti buona fortuna."

"Avanti," esclamò Tecmov.



La piazza dei leoni era completamente deserta, quella notte.

La figura di Theo si stagliava di fronte alla facciata della chiesa. Stava guardando la cupola.

Ricordava quella volta che lui e PK ci si erano arrampicati dopo che avevano messo le mani su dei nuovi rampini. Ricordava come PK lo batteva sempre, quando si trattava di salire sugli edifici.
Ricordava anche come Bruno si arrabbiasse ogni volta che i due si mettevano in pericolo per una stupida gara. E come Entity lo persuadesse a lasciarli fare.

Theo si morse il labbro.

Aveva deciso di ritornare. Dopo tutto quello che era successo, era tornato nella squadra. Stavolta, non più come leader: quell'onore e onere era ricaduto sulle spalle di Entity. Theo non riusciva a decidere se la cosa lo infuriava, lo infastidiva o lo lasciava indifferente.

Tuttavia, non riusciva ad odiarlo. Perchè ogni volta che tentava di dargli la colpa per ciò che era successo, non poteva evitare di arrivare sempre alla stessa conclusione: se Entity ne era responsabile, come faceva a non esserlo anche lui?

Theo si mise le mani tra i capelli. Sotto i suoi occhi, la cintura Master brillava sotto la fioca luce dei lampioni cittadini.

Ormai aveva fatto la sua scelta. Sarebbe andato avanti con la MasterBase, qualora decollasse o affondasse. In entrambi i casi, a lui sarebbe stato bene. Non riusciva a decidere se avrebbe fatto più male tenere viva la memoria dei suoi compagni, o morire con essa. E allora, si diceva, perchè non lasciare che sia il fato a decidere?

Theo si alzò in piedi, e tornò a voltarsi verso la chiesa. Estrasse il rampino, e con un singolo movimento, era in cima alla cupola.

North Regium si distendeva silenziosa sotto il suo sguardo. Fino a due anni prima, quella città non sarebbe mai potuta essere tanto silenziosa. Così andava bene. Era tutto ciò di cui aveva bisogno.