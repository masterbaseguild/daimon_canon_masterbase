Status quo iniziale: dopo aver vinto la Seconda Guerra Master, la MasterBase si trova in un periodo di pace, e si è impegnata a costruire una rete di alleanze attraverso tutto il settore. Da Lignum Nobili a Galathaar, passando per Keyplexity, i rapporti tra la MasterBase e gli altri abitanti del settore non sono mai stati così positivi.

Tutto prosegue normalmente nella MasterBase e nelle basi alleate, quando all'improvviso una di esse viene attaccata da un misterioso ordine di mercenari.

Poi, la stessa cosa succede a un'altra base.

E a un'altra ancora.

Allarmati, i Masters indicono un meeting per discutere della faccenda.

Dai pattern individuati, pare che questi mercenari stiano attaccando una dopo l'altra tutte le gilde alleate della MasterBase, per spingerle ad abbandonarla. Dopo una discussione piuttosto animata, la ragione prevale e viene fondata una coalizione, la Legacy, per fare fronte comune contro la nuova minaccia.

I Masters lanciano una missione di spionaggio con i servizi segreti della MasterBase per raccogliere quante più informazioni possono, mentre numerosi party di membri della Legacy si recano nelle basi non ancora attaccate, per prepararsi ai prossimi assalti.

Ogni base viene attaccata, una dopo l'altra, ma stavolta la Legacy è pronta a difendersi.

Tra un assalto e l'altro, con le informazioni raccattate sia sul campo di battaglia sia tramite spionaggio, si riesce a costruire un profilo della nuova minaccia: si tratta della Crimson Sphere, una Gilda di Mercenari con una discreta fama nel settore Ki, conosciuta per essere in grado di smantellare da sola gilde grandi anche il triplo di essa. Tuttavia, questa Gilda non è interessata a conquiste coloniali: tutti i conflitti che la coinvolgono sono stati da essa scatenati dietro compenso da parte di un'altra Gilda.

Il nuovo obiettivo, dunque, è scoprire quale Gilda stia tramando contro la MasterBase.
Innanzitutto, viene lanciata una missione sulla Terra, per vedere se la Asgard ne è responsabile. Sebbene la Asgard abbia avuto qualcosa a che fare con il settore Ki, non si scopre null'altro, e i Masters tornano a mani vuote. Poi, viene lanciata una missione su Gondraw, per capire se si tratti della famiglia Vay, finalmente giunta a conoscenza dell'ubicazione dei suoi disertori, ma anche in questo caso non si riesce ad ottenere nulla di che.

Frattanto, gli attacchi continuano, e la Legacy continua a rispondere, anche se il livello di difficoltà è diminuito notevolmente. I servizi segreti confermano che si tratta di un processo normale: più il contratto si protrae, più viene meno la motivazione e la disponibilità dei contraenti, dato che non perdere tutto il proprio potenziale combattivo è generalmente più utile che ottenere una vittoria pirrica in un contratto più difficile del previsto.

A un certo punto, i servizi segreti riescono addirittura a rivelare l'ubicazione della base principale dei mercenari, al che la MasterBase si reca nel settore Ki per porre fine a tutto questo. A bordo vi sono i guerrieri migliori di tutta la Legacy, mentre le altre basi sono rimaste nel settore X.

Presto, i Masters si rendono conto di chi ci fosse dietro tutto questo, quando a difesa della Crimson Sphere osservano schierate le forze combinate dei mercenari e della Spacer, che i Masters credevano essersi smantellata completamente dopo che la avevano sconfitta durante la Seconda Guerra Master.
La battaglia è dura, ma finalmente la Legacy riesce ad abbattere la Crimson Sphere. La MasterBase, tuttavia, è severamente danneggiata, ed è necessario effettuare un atterraggio di fortuna nel pianeta abitabile più vicino, per ricostruire le parti distrutte.

Questo pianeta è Syteel, e i Masters atterrano sull'isola di Tirsia, dove costruiscono un campo base temporaneo. Quello che non sanno, è che questo campo base diventerà in seguito Nuova Archen, la loro città capitale. Ma questa è un'altra storia.

Status quo finale: la MasterBase è attraccata sulla spiaggia di Tirsia, e i Masters hanno eretto un accampamento. Parte di essi stanno ricostruendo la MasterBase, mentre altri si stanno lanciando all'esplorazione di questo nuovo pianeta. I piani alti stanno valutando la nuova situazione, con la Asgard che potrebbe avere delle mani nel settore e la Spacer che è inspiegabilmente ritornata.

Archi successivi:
 - Mentre la MasterBase viene riparata, la Legacy deve difendersi dagli attacchi della Spacer, la quale ha assunto il controllo di gran parte dell'isola, e sta ora assediando il campo base. Dopo aver respinto gli attacchi, i Master dovranno liberare l'isola e conquistarla nella sua interezza.
 - In seguito, mentre la Spacer si lecca le ferite, i Masters si avventureranno oltre l'oceano, scoprendo la civiltà Adverna, una coalizione di città-stato arroccate in un vasto deserto. Qui, essi uniranno le forze con i locali per liberare la regione dall'influenza di un crudele magnate, ottenendo così un altro potente alleato.
- Nel frattempo, però, la Spacer ha iniziato a conquistare il resto del pianeta, ragion per cui la Legacy deve combattere una guerra su larghissima scala, al fianco della popolazione locale, per liberare anche il pianeta.
- Nel frattempo, la MasterBase è stata riparata completamente, ragion per cui finalmente la Legacy può attaccare la Spacer, e mettere la parola fine all'esistenza del loro nemico più fastidioso. Durante la stagione, inoltre, si scopre che è stata la Olympus ad aiutare la Spacer a rimettersi in sesto, per ragioni che andranno comprese più avanti.


Gilde:
 - MasterBase: Entity (M), Garo (M), Shane (M)
 - Lignum Nobili: Keia (F), Alez (F), Nita (F)
 - Keyplexity: Hooneex (M), Meeleex (M), Alja (F)
 - Arpeggio: Black Ace (M), Deat (M), Gastico (M)
 - Athan's Kingdom: Athan (M), Vice (F), Morifex (M)

 - 5 Base Designs
 - 15 Representers Designs
 - Crimson Sphere Designs (Armor, Weapons, Machines)
 - MasterBase Design
 - Various Masters Designs


 - Designs
 - Fumetto
 - Video
 - Media Coverage
 - Guild Coverage
 - Event
 - Next Events Planning


La sala riunioni della MasterBase non era mai stata così gremita.

L'alto consiglio master aveva convocato una riunione di emergenza con tutte le gilde alleate, a seguito di eventi che avevano sconvolto la pace durata ormai quasi un anno intero nel sistema.

Dalla sotto-gilda Arpeggio era giunto il capitano Black Ace, accompagnato dai master Deat e Gastic Nox.

Dal lontano regno di Galathaar, re Athan I°, master ad honorem, aveva portato con sè il suo vice e Mortifex, il suo lungo braccio della legge.

Alleati di vecchia data, i direttori di Keyplexity, ovvero il master Hooneex, Meeleex e Alja, erano tutti presenti.

A rappresentare i Lignum Nobili erano giunti Keia, Nita e Alez.

E a presiedere la riunione vi era l'alto consiglio, costituito dai master Entity, Jey e Bitto.

"Grazie a tutti per essere qui." La voce di Entity diede inizio alla riunione, placando in breve tempo il mormorio.

"Immagino conosciate tutti il motivo di questa convocazione straordinaria."

"Puoi dirlo, stiamo ancora riparando i danni fatti alla nostra nave dall'ultimo attacco!" Lo interruppe Ace.

"Calma, siamo qui per trovare una soluzione." Lo trattenne Gastic.

"E' evidente che sia capitata a tutti i qui presenti la stessa cosa." Riflettè Athan.

"Se anche voi vi siete ritrovati da un giorno all'altro sotto l'attacco di uno stormo di navette mai viste prima, allora sì, direi che ci hai preso." Ironizzò Alja. Il vice di Athan alzò un sopracciglio.

"Siamo assolutamente sicuri che si tratti della stessa gilda, vero? Non vorrei saltare a conclusioni affrettate. Abbiamo delle registrazioni?" Domandò Keia.

"Abbiamo radunato tutte le immagini e le informazioni raccolte durante gli attacchi." Affermò Bitto, mentre attivava il proiettore. Dal centro del tavolo si sprigionò un raggio di luce, per poi tramutarsi in un ologramma, contenente una serie di fotografie. In molte di queste immagini, si potevano distinguere chiaramente delle navette dal design completamente identico, ma che nessuno dei presenti aveva mai visto.

Mentre le foto scorrevano davanti ai suoi occhi, Deat riflettè: "Deve trattarsi di una gilda insediata in un altro sistema, queste navette non mi dicono niente."

"Siete riusciti tutti a respingere gli attacchi?" Domandò Jey.

"Fortunatamente metà delle nostre batterie antiaeree erano ancora funzionanti." Borbottò Athan. "Le perdite sono state minori, ma molte abitazioni sono state completamente demolite."

"Nessuna perdita, ma le riparazioni sono molto costose, e ci sono occhi dappertutto." Hooneex era preoccupato. "Questa non ci voleva."

"Uno dei motori è ancora fuori uso, ma per fortuna è il danno peggiore che ci hanno fatto. Disti ci sta lavorando mentre parliamo." Affermò Black Ace.

"Kagune è stato ferito, e l'ala nord è collassata, ma per il resto siamo ancora operativi." Disse Nita.

"Mi dispiace per i danni. Se non altro, sono sollevato che per il momento la faccenda sia contenuta."

"Indubbiamente, ma sono sicuro che tutti i presenti sarebbero molto più sollevati se la cosa non fosse nemmeno successa." Mormorò Meeleex, alterato. "Si può sapere chi diamine sono questi e che cosa vogliono da noi?"

"Ne sappiamo quanto voi", rispose Jey, composto come al solito, "ma ciò non ci impedisce di formulare delle ipotesi. La più probabile, considerato che gli attacchi hanno colpito solamente voi, e non altre gilde, è che questi misteriosi avversari stiano cercando di colpire indirettamente la MasterBase."

"Come sarebbe a dire?" sbottò Athan, ora visibilmente frustrato.

"Significa che stanno cercando di indurvi a recidere i patti di alleanza con noi, così da lasciarci senza agganci."

"E poi?" domandò Nita.

"E poi toccherà a noi." Continuò Entity. "Dividi Et Impera, la strategia più efficace per un conflitto in inferiorità numerica."

"C'è un'altra potenziale informazione che abbiamo dedotto." Jey prese la parola.

"Notate come tutti questi attacchi avessero in comune una cosa. Non sappiamo assolutamente nulla di chi ci ha attaccato. Nessuno ha rivendicato gli assalti, e brancoliamo nel buio a cercare di trovare una pista, per ora."

"Ok Watson, mi pare che questo fosse chiaro," ribattè Alja. "E quindi?"

"E quindi, è altamente improbabile che si tratti dell'opera di una gilda coloniale." Rispose Bitto. "O almeno, non direttamente."

"Un modus operandi del genere è tipico delle gilde di mercenari. Non sono molto comuni qui da noi, ma nel sistema Ganima, ad esempio, è uno dei generi più diffusi."

"Quindi ritenete che questi mercenari siano giunti fin qui dal Ganima?" domandò Athan, incuriosito.

"Non necessariamente, è soltanto un esempio." Rispose Bitto. "Tra l'altro, molte delle gilde di mercenari del Ganima sono affiliate alle Trade Houses gondrane, ma quando abbiamo mostrato le immagini a Garo, uno dei più esperti al riguardo, non ci ha saputo dire nulla."

"Così siamo al punto di partenza." sospirò Black Ace.

"Per ora." Entity alzò lo sguardo. "Abbiamo già iniziato una campagna di raccolta informazioni con il nostro reparto di servizi segreti. Come prima cosa, il nostro obiettivo è quello di riuscire a guadagnare le informazioni necessarie per prevedere le prossime mosse dei nostri misteriosi avversari."

"Intanto, c'è la necessità di ridistribuire le forze per contrastare i futuri attacchi." Prese la parola Bitto. "A tal proposito, e per venire al motivo primario per il quale abbiamo convocato questa riunione, crediamo sia giunto il momento di espandere questa rete di contatti alla quale abbiamo dato vita nel corso degli ultimi mesi."

"Cosa stai dicendo di preciso?" Athan lo guardò di sottecchi.

"Sta dicendo che è giunto il momento di fondare una lega." Rispose Entity. "Onestamente non vediamo alcuno svantaggio nell'idea di unire le forze per poterle disporre nella maniera più efficiente possibile. Se restiamo uniti..."

"Ma chi guiderà questa Lega? Voi?" Meeleex si alzò. "Perdonate la diffidenza, ma non ho intenzione di mettere le risorse della mia gilda nelle mani di una coalizione guidata da qualcuno che non è nemmeno in grado di tenere unita la propria squadra." Entity si voltò di scatto verso di lui.

"Permettetemi di unirmi alle voci discordanti." Anche re Athan si alzò. "Come potrebbe questa idea giovare alla mia parte, considerando che Galathaar sarebbe l'unico membro di questa 'alleanza' ubicato in un altro sistema? Sono seriamente perplesso dalla realizzabilità a livello logistico."

Nella sala si diffuse un mormorio generale.

Entity guardò disperato Bitto e Jey, ma erano entrambi senza idee.

"Basta così!" Esclamò Keia, riportando la sala all'ordine.

"Non vi rendete conto che state facendo esattamente il loro gioco? Come fate ad essere sicuri che non sarete voi i prossimi? Anzi, come fa chiunque di noi ad essere sicuro di qualsiasi cosa? Abbiamo pochissime informazioni, ma una certezza: qualcuno sta minacciando tutti noi, e quel qualcuno non può passarla liscia."

"Ha ragione." Disse Hooneex. "Sarebbe davvero stupido tentare di risolvere la cosa ognuno per conto suo, quando potremmo contare su una garantita superiorità numerica."

Per qualche secondo, il silenzio regnò nella sala.

Poi, una mano si alzò.

"La Arpeggio è a favore della fondazione della lega." Affermò Black Ace.

"Spero di non pentirmene." Sospirò Athan, alzano il braccio a sua volta.

Poi fu la volta di Keia e di Hooneex.

Entity tirò un sospiro di sollievo.

"Bene. Ora, basta parlare e cominciamo ad agire."

NEXT EPISODE

 - draft 1: i mercenari attaccano nuovamente l'arpeggio, ma stavolta c'è la masteralliance; la arpeggio scambia delle occhiatacce con i gufi blu, i masters dispongono il lineup per la prima ondata: arpeggio a ovest, alliance a est; di questi, gufi blu a nord e gli altri a sud. Entity, Garo ed Emily stanno al BattleDeck.
 - prima ondata: battaglia senza esclusione di colpi sul lato nord, prevalgono i gufi blu; sul lato sud xyroh delude e andreas, mentre combatte valorosamente, rimane ferito gravemente. Anche gps si batte coraggiosamente, ma vista la mala parata sono quasi sul punto di ritirarsi, quando ecco che i gufi blu giungono in soccorso una volta respinto il loro fianco, e la prima ondata è respinta.
 - draft 2: xyroh è incazzato, andreas viene soccorso da jiro e portato in infermeria, Duoco decide che conviene che lui si scambi di posto con i Vay. 
 - seconda ondata: I Gufi Blu stompano, con Mape che sembra invincibile, mentre Xyroh lancia una carica furiosa contro le fila nemiche. Vista la mala parata, i mercenari ritirano i rinforzi e abbandonano la battaglia, lasciando i pochi rimasti a venire trucidati da Xyroh e Garo.
 - finale: grande festa alla masteria, e poi gli eroi del giorno decidono di fare un'amichevole. Scena dove i mandanti dei mercenari e i mercenari si accordano per dove attaccare in seguito: keyplexity. Tuttavia, uno dei presenti sta trasmettendo la conversazione, e i servizi segreti master vengono mostrati mentre la ricevono.



Ancora una volta, l'interfono della Arpeggio risuonava nei corridoi della nave spaziale. Ancora una volta, si trattava di un allarme. Ancora una volta, erano loro.

Solitamente, a questo suono echeggiava un calpestio sporadico, sparso per tutta la nave, che si ricongiungeva nella sala comandi. Stavolta, però, si potevano udire molti più passi.

"Scusate il ritardo, potremmo esserci persi mentre venivamo qui." Disse GPS, mentre cercava di riprendere fiato.

"In effetti è la prima volta che mettete piede qui," li rassicurò Entity. "Bene, con te e Kerrel dovremmo esserci tutti."

"Già, e non posso dire che la cosa mi faccia piacere," sibilò Deat.

Di fronte a lui, difatti, si trovava Alone, la stessa persona che qualche settimana prima aveva bandito dalla Arpeggio.

Alone si lasciò scappare un ghigno. "Quanto sei ingrato! Non vedi che ci siamo presi la briga di venire ad aiutarvi a difendere la vostra nave? Un minimo di riconoscenza non guasterebbe."

"Molto curioso che proprio tu sia qui a difenderla, dopo che la hai quasi fatta saltare in aria." Lo criticò Gastico.

"E secondo te perchè lo avrebbe fatto?" Ribattè Mape.

"Basta così." La lama di Entity si trovava ora a fare spartiacque tra le due parti. "Risolverete un'altra volta le vostre dispute. Alone e la sua Gilda si trovano qui in qualità di forze ausiliarie per la difesa di una base della lega, e per oggi questo obiettivo è l'unica cosa che conta."

"Quando hai finito di fare il dittatore, possiamo cominciare." disse Alone ad Entity, schernendolo.

Entity si lasciò scappare un grugnito, poi proseguì.

"Ho un piano da proporvi, Deat. Noi ci occuperemo della fiancata est, mentre voi penserete alla fiancata ovest. Così non dovrai neanche vederlo."

"Mi sta bene," sospirò Deat, mentre sollevava lo spadone, "ma non è finita qui."

Mentre l'equipaggio della Arpeggio abbandonava la sala, le altre forze della lega iniziarono a spartirsi i compiti.

"Garo, Emily, con me al Battledeck. Quanto agli altri, conviene dividerci nuovamente per gestire sia il lato nord che il lato sud della fiancata."

"Non c'è bisogno che tu aggiunga altro, noi ci occuperemo del lato sud," lo interruppe Cimo.

"Bene, allora abbiamo Alone, Mape, Cimo, Arima e Chri al lato sud, e Kerrel, GPS, Andreas, Duoco e Xyroh al lato nord. Buona fortuna, gente."

"Take Over," rispose Andreas, mentre si dirigeva insieme ai suoi compagni verso l'uscita.

Giunti al Battledeck, Garo interrogò Entity: "Riguardo a poco fa, come hai intenzione di risolvere la faccenda?"

"Non lo so, non ne ho idea... E' davvero complicato." rispose Entity, passandosi una mano tra i capelli.

"Ora pensiamo a vincere questa battaglia." Li riprese Emily.

"Giusto," disse Garo, mentre azionava la plancia.



Il drappello di aggressori si calò sulla vetrata di uno dei depositi. Il laser aprì rapidamente un varco attraverso le lamine e, dopo che tutta l'aria della stanza era fuoriuscita, si introdussero nella nave.

"Bene, adesso troviamo gli obiettivi e piantiamo le bombe-"

Non fece in tempo a finire la frase che l'alabarda di Andreas gli aveva perforato l'elmo e il cranio.

"Cambio di programma," ghignò Duoco, "facciamo che vi rispediamo tutti da dove siete venuti e nessun altro si farà del male."

In tutta risposta, uno degli aggressori aprì una bombola di cloro e inondò Duoco con una vampata di fiamme, che furono prontamente assorbite dalle sue lame ignee.

Nel giro di mezzo secondo, tutti stavano combattendo.

Preso di mira da un balestriere, GPS danzò tra un dardo e l'altro, per assestare un colpo mortale contro di lui.

Poi, un assassino tentò di coglierlo alle spalle, ma uno dei pugnali di kerrel lo mise fuori combattimento prima che potesse riuscirci.

Vedendo che Duoco stava rendendo futile ogni singolo attacco del loro firebender, due incursori si lanciarono nella sua direzione. Tuttavia, le gambe di GPS furono più veloci e, dopo un paio di calci volanti, erano a terra, pronti per essere finiti da Kerrel.

"No... Non erano queste le informazioni che avevamo ricevuto!" balbettò il firebender, mentre estraeva un'altra bombola, ma prima che potesse aprirla, un colpo di GPS la scagliò lontano. Poi, un altro calcio dritto al viso mandò in frantumi il suo elmo, lasciandolo agonizzante a terra, mentre il vuoto lo dilaniava.

Andreas, frattanto, seminava il terrore tra le file avversarie, saettando da un bersaglio all'altro, ma c'era un nemico armato di falce che continuava a inseguirlo. Intenzionato a toglierselo di mezzo, decise che il modo migliore per farlo era attirarlo in un luogo più appartato, così si gettò fuori dalla sala.

Più avanti, uno spadaccino era riuscito a eludere tutti gli altri difensori, ma non passò molto tempo prima che anche lui si ritrovasse la strada sbarrata. Xyroh lo sfidava a farsi sotto, puntandogli la lama. Lo spadaccino ghignò e, dopo aver estratto un'altra spada, si lanciò all'attacco.

Xyroh, preso alla sprovvista dalla mossa del suo avversario, indietreggiò, ma preso dall'impeto inciampò e cadde. Le lame dell'incursore balenarono sopra la sua testa, poi si fermarono, bloccate dall'asta di Andreas.

Dopo aver recuperato la guardia, lo spadaccino tornò all'attacco, stavolta intenzionato a togliere di mezzo Andreas, al che lui scomparve. La sua alabarda riapparve subito dopo, eccetto che stavolta spuntava dal petto dello spadaccino.

Il malcapitato si accasciò a terra, ma mentre Andreas tentava di liberare la sua arma, una fitta potentissima lo paralizzò. Ancora lui!

"NO!" Xyroh si scagliò contro il nuovo avversario, decapitandolo nel giro di mezzo istante, ma nel frattempo la sua falce aveva perforato la schiena di Andreas.

Frattanto, gli altri li avevano raggiunti.

"Abbiamo perso la posizione, ne sono arrivati troppi! Dobbiamo raggiungere la prossima sala... Ehi, che è successo qui?" Kerrel, trafelato, restò sorpreso dallo spettacolo che si trovava davanti.

"Non c'è tempo da perdere, andiamo!" Esclamò Duoco, mentre si caricava Andreas sulla spalla.

Giunti alla palestra, i cinque Masters scoprirono con orrore che gli incursori li avevano preceduti. Accerchiati, si prepararono a un'ultima disperata difesa. Si trovavano decine di fucili puntati contro. Tutto sembrava perduto. Poi, i Masters si accorsero che nessuno stava sparando. A quanto pare, se ne erano accorti anche i loro avversari, e si domandavano come mai i colpi non partissero.

Un lampo di luce si sprigionò dalle retrovie, fulminando un terzo degli avversari.

Contemporaneamente, il fianco nord si trasformò in un mattatoio, con teste e arti che volavano per la sala. Poi, si sentì un forte boato, seguito da una miriade di avversari scagliati in aria dall'impatto.

"Perdonate il ritardo," sorrise Cimo, mentre le sue braccia meccaniche sfondavano le fila nemiche.

Dietro di lui, Mape saettò in avanti, circondato da un'aura elettrica, fulminando chiunque gli si avvicinasse troppo. Prima uno, poi un altro, poi un altro ancora.

"Oggi ci sono parecchi che hanno voglia di fare gli eroi," commentò Arima, ricoperto di sangue da capo a piedi. Dietro di lui, il fianco nord si era tramutato in una montagna di carne.

"Invece di stare a farneticare perchè non vi muovete? Non posso mantenere il lockdown all'inifinito." li esortò Alone, dalle retrovie, con il braccio bionico ancorato a terra.

Comprendendo che era lui la ragione per cui le loro armi avevano smesso di funzionare, gli ultimi incursori dotati di armi bianche si scagliarono verso di lui, ma prima che potessero raggiungerlo una freccia passò in mezzo a loro, per poi esplodere in un campo magnetico così potente che li mandò tutti in aria. Poi, toccò a Mape finire il lavoro.

"Ancora una volta, i Gufi Blu salvano la situazione!" ridacchiò Chri, incoccando un'altra freccia.



Mentre i pochi incursori sopravvissuti battevano in ritirata, Entity, Emily e Garo irruppero nella sala, seguiti da Jiro, munito di barella.

"Sta bene?" chiese Duoco, apprensivo, mentre Jiro esaminava Andreas.

"Se la caverà, ma non può di certo continuare. Ora lo porto in infermeria," rispose Jiro, mentre caricava il ferito sulla barella.

"Questa non ci voleva." Xyroh stava venendo divorato dai sensi di colpa. Sentiva di essere responsabile per come era andata la prima ondata, e odiava il fatto di non essere riuscito a fare nulla. Le sue mani fremevano. Desideravano un'occasione per riscattarsi.

"Quanto tempo abbiamo prima della prossima ondata?" Domandò Kerrel.

"E' questione di minuti," rispose Emily. "L'ultima volta che abbiamo controllato, le navette da trasporto avevano già iniziato a muoversi."

"Non possiamo fermarci ora," commentò Garo, con i pugni serrati. "Se riusciamo a mantenere lo slancio, lo scontro finirà in pochissimo tempo. Entity, io e Emily vorremmo combattere."

"E al battledeck ci rimango solo io?"

"Ti darò una mano io," disse Duoco, sfilandosi l'elmo. "Cerchiamo di giocare sulle sinergie, penso che possa essere la chiave."

"Andata. Tutti ai vostri posti, signori, potrebbe essere l'ultimo sforzo!"

"Roger!"



"Cosa succede? Sono molti meno rispetto alla prima ondata." Mape era leggermente deluso. Gli avversari cadevano come mosche.

"Garo aveva ragione, continuiamo a spingere!" La voce di Alone era coperta dal rumore degli spari del suo blaster.

Il combattimento si era spostato nei corridoi che univano la palestra alla serie di negozi interni della Arpeggio. Un labirinto di vie e incroci, pienamente comprensibile solamente agli abitanti della nave.

"Potevano almeno darci una mappa di qualche tipo," si lamentò Arima, mentre il gruppo, dopo aver liberato il primo settore, si spostava verso il prossimo obiettivo.

"Ma ti pare?" scherzò Alone.

"Non riapriamo la questione ora," lo redarguì Cimo.

"Amico mio, non mi pare ci sia bisogno di molta concentrazione ormai. Non fanno altro che scappare!" Gli rispose Alone.

"Già, e la cosa mi da alquanto sui nervi. Chiedo venia," esclamò Mape, e saettò via.

"Ohi Mape, dove vai? Dobbiamo restare assieme!" Chri tentò di rincorrerlo, ma era troppo veloce.

Mape aveva adocchiato un drappello molto numeroso di incursori dirigersi verso la zona motore, ma una volta girato l'angolo erano tutti spariti.

"Ma dove diamine-" Giunto all'incrocio, Mape non ebbe tempo di proferire parola, prima che tutti e cinque gli fossero addosso.

Gli altri membri dei Gufi Blu udirono un forte boato, che li diresse verso la posizione di Mape.

Quando voltarono l'angolo, Mape era davanti a loro, completamente indenne. Lo stesso non si poteva dire dei suoi aggressori, arrostiti e gettati contro le pareti dei corridoi.

"Cristo, Mape, potevi anche andarci più piano." Arima era esterrefatto.

"Boh, avevo bisogno di liberarmi." Mape non sembrava nemmeno sfiorato dalla cosa. "Ora mi sento molto meglio."

Frattanto, sul lato nord, lo scontro non stava andando troppo diversamente.

I pochi rimasti avevano già iniziato a darsela a gambe, dopo che Xyroh aveva fatto dei loro compagni un mucchio di cenci. Eccolo là, in fondo al corridoio, con la lama ormai completamente rossa.

"Fatevi sotto, vi prego."

I malcapitati si voltarono dall'altra parte per riprendere la fuga, ma la via era sbarrata dai due Vay.

"E' già finita? Uffa," sospirò Garo.

"Così pare," gli rispose Emily.



"Alla salute!" Esclamarono i Masters, con i boccali al cielo.

L'atmosfera che si respirava alla Masteria era ancora più allegra del solito. Del resto, la prima sera dopo una vittoria era sempre così.

"Voi non avete visto che pandemonio ha scatenato Mape durante la seconda ondata," esclamò Alone, tra un sorso e l'altro.

"No, ma posso immaginare. Certi botti li abbiamo sentiti fin dall'altra parte della nave!" ridacchiò Garo.

"Era finito in trappola, circondato, e poi, nel giro di due secondi, li ha fatti fuori! Tutti e cinque!"

"Dai, non esagerare." Disse Mape, dopo aver vuotato il bicchiere.

"Ve ne porto dell'altro?" domandò Shane, mentre passava dal loro tavolo.

"Sì, grazie, Shane," gli rispose Cimo. Il colore della sua carnagione da gondrano faceva risaltare l'arrossamento da sbronza.

"Qualcuno gli tolga la bottiglia prima che faccia qualche cazzata, vi prego." Sorrise Arima.

"Stai zitto, guarda che l'alcol io lo reggo benissimo." Ribattè Cimo.

"Mi duole contraddirti, ma non è vero,🧢" rispose una voce da dietro il tavolo.

"Ah, Entity, ma dove eri finito?" gli domandò Xyroh, "Non ti si vede da prima della seconda ondata."

"Sono passato a ricevere le nuove informazioni raccolte dalla sezione segreta. La pista comincia a farsi più chiara, ma vi dirò di più domani, voglio che vi godiate la serata, ve lo siete meritato. Ottimo lavoro oggi, ragazzi."

"Comunque anche Xyroh non ha scherzato durante la seconda ondata," sorrise GPS, "li stava distruggendo quasi da solo, sembrava posseduto."

"Ero solo un po' alterato dall'andamento della prima ondata. Se non ci fossi stato tu, avremmo probabilmente perso la zona."

"Lui e Andreas. A proposito, Entity, come sta adesso?" Domandò Duoco.

"Alla grande, Jiro lo ha già completamente ricucito. Ora sta dormendo, ma avevo chiesto a Shane di portargli una cena coi fiocchi e lui se l'è divorata in un attimo."

"Un classico," ridacchiò Garo.

"Comunque ancora non mi spiego come mai la seconda ondata fosse così debole rispetto alla prima." Disse Alone, pensoso.

"Effettivamente, la prima è stata parecchio tosta. Se non ci fossimo stati noi a soccorrervi alla fine, avremmo perso la zona!" Esclamò Cimo, per poi scoppiare a ridere.

"Ecco, è partito." Emily alzò gli occhi.

"Però è vero." Ammise Xyroh.

"Non ci credete? Forza, andiamo alla sala addestramento! Facciamo uno scontro amichevole, vediamo chi vince!" Continuò Cimo.

"Sento odore di sfida..." Ghignò Garo.

"A dire il vero, anche io ho un po' voglia di menare le mani," disse Duoco, "la seconda ondata è stata proprio deludente, mi aspettavo di più."

"Allora siamo d'accordo? Finiamo questo giro e poi andiamo?" Domandò GPS.

"Se ci tenete così tanto a perdere...!" Ridacchiò Chri.

"Ooooh, It's on." Rispose Kerrel.



"Mi spieghi di nuovo come mai avete ritirato le truppe, quando il primo attacco aveva quasi avuto successo."

"Mi dispiace, ma il nostro modus operandi prevede delle soglie molto severe di consumo delle risorse per ogni missione. Dovrà aumentare la tariffa se desidera prestazioni maggiori."

"Quindi immagino che anche gli uomini che ha lasciato morire per coprire la ritirata del resto delle forze fossero inclusi nei costi calcolati...?"

"Assolutamente. Funziona così."

"Razza di aguzzini."

"Se non le va bene, può sempre rivolgersi a un'altra Gilda di mercenari."

"Come se avessi una vasta scelta..."

"Parliamo di affari. Qual è il prossimo obiettivo?"

"Questo."

"Ancora Galathaar? L'ultima volta abbiamo subito delle perdite notevoli."

"Non si preoccupi, avrà il suo aumento di tariffa, non appena avrò ricevuto gli ulteriori finanziamenti che mi hanno promesso."

"E' sicuro che arriveranno?"

"Ne sono assolutamente certo. I loro interessi sono i miei, almeno per il momento."

"D'accordo. Inizieremo a mobilitarci, ma non darò il segnale di attacco fino a che non riceverò il suo pagamento."

"Chiaro. La seduta è aggiornata."

Shalida chiuse il trasmettitore. Intorno al tavolo, Entity, Niko e Bitto avevano ascoltato tutto.

"Non avrei mai pensato che saremmo entrati così presto in possesso di informazioni tanto ingenti." Commentò Jey, tamburellando le dita.

"Crimson Sphere... Mi è completamente nuova come Gilda." Riflettè Entity. "Però... La voce del cliente l'ho già sentita da qualche parte. Ottimo lavoro, ragazzi."

Shalida e Niko annuirono, si alzarono in piedi e, dopo aver fatto il saluto, lasciarono la stanza.


Recap: ognuno dei due team si occupa di un gate, con le forze di athan che si occupano dei gate rimanenti
primo round: i due team riescono a malapena a respingere gli avversari.
secondo round: il terzo team perde la posizione, ma arrivano clutch i gufi blu a recuperarla
terzo round: i gufi si assestano in uno degli altri gate, ma il team tecmov-shane, avventatamente, carica il nemico, perdendo i sensi e lasciando che i nemici entrino nella città. Anche il primo team viene sopraffatto, ragion per cui bisogna ritirarsi alle barricate di emergenza.
quarto round: lo sforzo combinato del primo e del terzo team spinge fuori dalla città i nemici, e i gufi li mettono definitivamente in fuga.
Mentre gli altri festeggiano, gli headmasters si ritrovano alla corte di re athan, dato che una nuova comunicazione è appena giunta: la crimson sphere sta architettando un ultimo grande attacco, e conta di attaccare i lignum nobili il 5 gennaio. Tuttavia, viene rivelata anche la posizione della loro base, agli antipodi rispetto alla posizione dei LIN. I Masters devono decidere se difendere i LIN oppure attaccare la base, sperando che nel frattempo i LIN riescano a difendersi da soli.





(2 possibilità: se i LIN vincono l'evento, i Masters attaccano direttamente i nemici; altrimenti, i Masters giungono in loro difesa all'ultimo, e l'attacco alla base è rimandato)

evento finale

(3 possibilità: se vinciamo entrambe le giornate, dopo la vittoria i masters decidono di riconquistare iphiridia; se vinciamo una giornata, la masterbase è danneggiata e i masters devono rifugiarsi su iphiridia; se perdiamo entrambe le giornate, la masterbase è severamente danneggiata e i masters devono rifugiarsi su iphiridia, e dovranno difenderlo dagli attacchi.)

una volta che il server è partito, battaglia finale contro la spacer, prima sul pianeta, poi nello spazio.

con la sorpresa di tutti, la spacer aveva ricevuto i finanziamenti per attaccare la masterbase dalla Olympus. Il motivo è semplice: sebbene Entity pensasse che la Olympus sarebbe stata sempre dalla loro parte, l'obiettivo di haude era quello di supportare la gilda più forte di tutte, ed era disposto a dare i mezzi a tutte le gilde che si volevano scontrare tra di loro.

La MasterBase si scontra con la Olympus, e uno per uno tutti i magisters vengono a sapere delle azioni di Haude. Contemporaneamente, però, la Asgard viene a sapere del conflitto, e ne approfitta per attaccare entrambe le gilde. In un gesto di redenzione ultima, Haude si sacrifica per permettere alla MasterBase di fuggire, mentre la Olympus collassa e la MasterBase prenderà il suo posto.



La sala militare della roccaforte di Galathaar era stata apparecchiata con tutte le attrezzature Master, necessarie per comunicare con le squadre inviate a proteggere le cinque porte della possente cinta muraria che divideva gli aggressori dall'interno della città.

"Hanno imparato la lezione," evidenziò Re Athan I, seduto al tavolo. "Sanno che tentare un assalto aereo è un suicidio contro le nostre batterie, e hanno optato per uno sbarco distanziato e un attacco combinato da terra."

"Hanno i numeri dalla loro, effettivamente," aggiunse Entity, "e il livello tecnologico delle loro attrezzature è mediamente più avanzato rispetto agli equipaggiamenti delle vostre forze."

"Dammi un po' di tregua, è costoso aggiornare le armi di migliaia di unità!" Sbottò Athan.

"E chi ti sta criticando? Tranquillo, lo sappiamo bene anche noi," lo rassicurò Duoco, mentre accendeva il proiettore.

"Stiamo soltanto analizzando la situazione," continuò Entity, "e in base alle nostre informazioni, possiamo assumere con abbastanza certezza che tutte le unità avversarie siano dotate di equipaggiamenti di almeno quinta generazione."

"Certo, non possono fare molto se ammassiamo tutte le forze su due o tre cancelli. Non faranno altro che andare al macello." osservò Andreas.

"E gli altri tre?" ribattè Athan.

"A quelli penseranno i nostri," sorrise Andreas, mentre apriva il primo canale di comunicazione.

"Squadra A? Tecmov, Shane, mi sentite?"

"Forte e chiaro!" La voce di Tecmov risuonò negli auricolari dei tre masters. Duoco porse un auricolare anche a Athan.

"Siete proprio sicuri di farcela da soli, ragazzi? Vi ricordo che gli avversari saranno tanti."

"Non ti preoccupare, Andreas, tu ora devi solo pensare a rimetterti. Il cancello sud-ovest è in mani sicure," rispose Shane.

"Hanno ragione," lo rassicurò Entity, "e poi, puoi sempre entrare in azione se la faccenda si fa pericolosa."

"E va bene," rispose Andreas, rassegnato.

"Squadra B, voi mi sentite?"

"Ci siamo, Entity." Una voce nuova rispose alla chiamata.

"E questi chi sono?" Chiese Duoco, incuriosito.

"Dei nuovi acquisti," rispose Entity. "Amici di Endemion, diciamo."

"Se avete finito le presentazioni, qui sta cominciando a muoversi qualcosa!" Segnalò Shane.

"Ai vostri posti!" Rispose Entity. "Iniziano le danze."

Il primo schieramento a muoversi fu quello proveniente da sud-ovest. Alcuni incursori tentarono di raggiungere le mura per darsi alla loro scalata, ma i cannoni magnetici allestiti da Tecmov attraversarono i loro scudi modulari senza alcuna difficoltà.

Poi, dalle retrovie emerse un possente carro armato, ma mentre il cannone accumulava energia, gli operatori notarono una nuvola di polvere avvicinarsi a grande velocità dal fianco destro. Poi, la nuvola di polvere tagliò attraverso il carro, per poi mescolarsi con il fumo generato dall'esplosione che seguì. Dalla nube emerse Shane, il quale dopo aver rinfoderato la spada estrasse immediatamente le gunblade.

In men che non si dica, due incursori gli erano addosso, ma prima che riuscissero a scalfirlo, un raggio laser proveniente dalle mura li perforò contemporaneamente. Tutti gli altri si misero al riparo dietro le barriere metalliche, mentre il fucile di precisione di Tecmov copriva la ritirata di Shane.

Una volta ai piedi delle mura, Shane azionò uno dei rampini delle sue CrossWings, e si portò tranquillamente in cima al cancello.

"Fin qui tutto liscio," osservò Tecmov.

Shane annuì, e dopo essersi rifornito di batterie per i MasterGear, si gettò nuovamente dalle mura.
Poi, una volta azionate le CrossWings, si diresse nuovamente verso lo schieramento, che stava tornando all'attacco.

Frattanto, sul lato nord, anche i nuovi arrivati si stavano dando da fare. Alcuni incursori erano riusciti a salire in cima alle mura, ma non appena misero piede sulla passerella, un fendente della falce di Bislu ne mandò nuovamente a terra metà. Dall'altro lato, le spire della frusta laser di Rin chiusero i rimasti in una morsa di energia, prima stritolandoli, poi facendoli a pezzi.

Il carro armato si avvicinava pericolosamente alle mura, ma prima ancora che gli operatori potessero prendere la mira, il portello del mezzo fu tagliato di netto. Sopra di loro, torreggiava Alez, spada alla mano.

Altri incursori si diedero alla scalata, ma stavolta i difensori li batterono sul tempo: saettando sulla parete della muraglia, Rin passò a fil di lama tutti i malcapitati, uno dopo l'altro.

Vedendo i corpi senza vita dei compagni che li precedevano precipitare al suolo, gli altri incursori decisero di fare dietrofront, ma si trovarono la strada sbarrata. Di ritorno dalla sua incursione nelle retrovie, Alez puntava la spada nella loro direzione.



"Si sono ritirati tutti?" La voce di Entity risuonò nelle orecchie dei membri della squadra A.

"Il cancello a nord è sicuro." rispose Bislu.

"Abbiamo appena messo fuori uso l'ultimo cannone, i sopravvissuti se la stanno dando a gambe." confermò Shane.

"I miei ufficiali mi informano che gli altri tre portoni sono stati difesi con successo." Disse Athan, dopo aver riposto la sfera di comunicazione.

"Non credo avremo molto tempo per riprenderci, tuttavia," si rammaricò Tecmov. "Ho mandato un drone a osservare oltre le colline, stanno preparando le armi pesanti."

"Tutti pronti, non è ancora finita," disse Entity, mentre si spostava verso il proiettore. "Tecmov, passami le immagini."

Il soffitto della sala fu illuminato dalla visuale del drone. Nascosto da un campo di occultamento, il brevetto di Tecmov poteva osservare una schiera di mecha scalare le colline, diretta verso la città.

"Sono modelli Taurus," riflettè Tecmov. "Specializzati per lo sfondamento."

"Questa sarà dura." Duoco stava studiando le immagini. "Dovete assolutamente abbattere questi mecha prima che raggiungano la cinta."

"Faremo del nostro meglio." Rispose Alez, mentre equipaggiava le CrossWings.

Entity diede un'occhiata al bracciale.

"Ma quanto ci mettono?"



Le calotte dei mecha cominciavano a emergere all'orizzonte, circondate dall'aura del tramonto.

Tecmov prese la mira e sparò un colpo verso una delle unità, ma mancò completamente il bersaglio.

"Prima che siano a gittata, sarà già troppo tardi." Lo dissuase Shane, porgendogli un set di CrossWings. Tecmov annuì.

Dopo aver impostato i cannoni su auto, i due si gettarono dalla torre. Una nube di polvere scaturì alla base del bastione, e i Masters ne fuoriuscirono con le ali spiegate.

Da quell'altezza, la distesa di mecha sembrava ancora più vasta, e stringeva l'intera città in una morsa. I due Masters sguainarono le lame e si gettarono in picchiata, piroettando tra i colpi delle batterie di copertura degli incursori.

Le file di mecha avanzavano, ma i cinque difensori si erano gettati tra le righe. Usando le possenti macchine come scudi per ripararsi dalle batterie ausiliarie, i masters saltavano di unità in unità, eliminandone quante più potevano.

Ma l'avanzata continuava. Erano troppi per passarli tutti a fil di spada.

"Se continua così, raggiungeranno il cancello prima che riusciamo a farne fuori la metà." Esclamò Bislu.

"Allora raddoppia la tua potenza!" Rin era leggermente ironico, ma la velocità alla quale passava tra i bersagli era effettivamente aumentata.

Frattanto, alla porta sud-ovest, Shane e Tecmov si erano spinti estremamente a fondo, forse troppo.

"Fermiamoci un attimo, Shane, devo cambiare le batterie delle CrossWings." Avendo avvistato una rientranza nel terreno, Tecmov iniziò la discesa, per utilizzarlo come nascondiglio temporaneo dagli avversari.

"Ne hai anche per me? Sono a secco."

"Un momento, credevo le avessi prese tu."

"Non mi dire che..."

Rapidamente, Tecmov portò la mano all'auricolare. Frattanto, lo schieramento nemico li aveva superati, e continuava a marciare verso Galathaar.

"Niente segnale, siamo troppo vicini agli oscuratori nemici." Si rammaricò Tecmov.

"Dannazione, siamo a piedi." Shane chiuse le ali, e cominciò a correre verso la città. Tecmov lo seguì immediatamente.

"Preghiamo che non si accorgano di nulla."

"Dove accidenti sono Tecmov e Shane? I Taurus stanno per raggiungere le mura, non c'è più tempo!" Andreas stava perdendo la calma.

"Serve una mano?" Tre nuove unità si unirono al canale privato. Udendo la voce di Arima, Entity tirò un sospiro di sollievo.

Di fronte al cancello nord-ovest, un lampo di luce squarciò il cielo, piombando dritto sopra uno dei mecha. Mape balzò via, mentre dietro di lui il suo bersaglio si accartocciava in un ammasso di ferraglia.

Saltando di unità in unità, Alone cosparse il campo di battaglia con decine di emettitori. Poi, giunto al sicuro in cima alle mura, protese il braccio bionico, da cui fuoriuscirono tre antenne. Pochi secondi dopo, quattro dei taurus avversari rovinarono al suolo, rifiutandosi di procedere la marcia.

A quel punto, Alone armò i cannoni di Tecmov, e iniziò a crivellarli di colpi, mentre Mape lo raggiungeva sui bastioni.

"Sposta gli emettitori verso la prossima area, appena ho finito qui ripetiamo il procedimento con gli altri." La voce di Alone era appena percettibile, coperta dal fracasso dei cannoni, ma fortunatamente l'auricolare compensava l'inconvenienza.

"Un momento, dov'è Arima?" domandò Mape, preoccupato. Alone avvicinò il braccio al viso, e osservò il campo di battaglia attraverso la lente che ne fuoriuscì. Il terzo membro della squadra era a terra, in piedi di fronte ai tre mecha più vicini.

"Arima, sei impazzito? Torna qui!" gli urlò Alone dall'auricolare.

Lui scomparve, e riapparve in cima a uno dei mecha. Mentre spiccava il volo, l'unità arrestò il suo cammino e si squarciò a metà lungo la sua altezza.

Poi, dall'altitudine guadagnata tramite le CrossWings, Arima si gettò in picchiata, e passò attraverso entrambi i taurus rimasti, perforando le cabine e eliminando i piloti. I mecha rovinarono a terra, trasformandosi in una montagna di ferramenta che sbarrava l'accesso al ponte levatoio.

"Tranquilli, volevo soltanto divertirmi un po'," ridacchiò Arima, mentre atterrava sul bastione.

"Ti sei messo in pericolo inutilmente." lo rimproverò Mape. "Guarda la stazza di quei colossi, non sarà di certo il fiumiciattolo che circonda le mura a fermarli."

"Non ho mai detto che il mio intento fosse bloccare l'accesso. Ho detto che volevo soltanto divertirmi un po'." Arima era diventato serio.

"Avrai modo di divertirti ancora, Arima: eccoli che arrivano di nuovo." Alone puntò i cannoni oltre i detriti.

"Novità da Tecmov e Shane?" Domandò Mape.

"Non rispondono alle comunicazioni," disse Andreas dal canale privato. "Ci penseremo dopo, adesso la priorità è fermare questi cosi."

"Ehm, credo sarà un po' dura..." Alez si unì al dialogo. "Il cancello nord è caduto."

"A tutte le unità, ritirata! La muraglia è compromessa, rifugiatevi verso le barricate interne!" Duoco fu rapido ad impartire i nuovi ordini.

"Ma signore, gli altri cancelli sono ancora in piedi!" la voce di uno degli ufficiali echeggiò dalla sfera di comunicazione.

"Fate come dice," rispose Athan, "non conoscete la portata delle loro attrezzature. E' questione di minuti prima che raggiungano gli altri cancelli dall'interno della città, e a quel punto sarete circondati. Abbandonate immediatamente la posizione!"

"Signorsì."

Entity si girò verso Athan. "I civili sono tutti al sicuro?"

"Certamente, ho dato ordine di evacuare tutte le abitazioni dall'altra parte delle barricate prima ancora che iniziasse l'attacco."

"Saggia mossa," rispose Andreas.

"Va bene ragazzi, preparatevi. Non ci è concesso fallire ancora." Entity tornò al proiettore.

Uno dopo l'altro, tutti i cancelli crollarono sotto i colpi dei mecha. Le spaventose macchine oltrepassarono le mura, ma noncuranti delle abitazioni circostanti, si diressero dritte verso le barricate erette a bloccare le vie principali.

Tuttavia, non passò nemmeno un minuto prima che i mecha provenienti da ovest arrestassero nuovamente la loro avanzata. Con orrore dei piloti, il terreno era disseminato di emettitori, e Alone, forte della distanza ridotta tra le barricate, era ora in grado di mandare in lockdown tre schieramenti di mecha contemporaneamente.

"Tutti vostri," ghignò Alone, con il braccio proteso.

"Troppo gentile," ridacchiò Arima, scattando da uno dei tetti circostanti.

Uno dopo l'altro, tutti i mecha bloccati da Alone caddero sotto i colpi di Arima e Mape. Sul lato nord, Rin, Alez e Bislu avevano già fatto man bassa di buona parte dei mecha. Tutti gli altri accessi erano coperti dalle potenti batterie di cannoni difensivi di Galathaar, e non un singolo mecha stava raggiungendo le barricate.

"Si stanno ritirando," osservò Mape, notando come il fiume di taurus si fosse appena arrestato.

"Sbagliato." la voce di Shane ricomparve nel canale privato.

Arima si alzò in volo, e notò la distesa di mecha abbattuti dai due Masters mentre ritornavano alla città. Con l'unica via di fuga tagliata, i piloti rimasti sul cancello sud-ovest si arresero, mentre alcuni testardi incursori si erano barricati dentro uno dei torrioni sul lato nord. La battaglia era finita.



Le taverne di Galathaar erano traboccanti, quella sera. I soldati che avevano difeso la città erano trattati come eroi, e il morale era alle stelle. Tuttavia, non tutti festeggiavano.

Alla roccaforte, Entity, Duoco ed Andreas erano ancora al lavoro, a causa di importanti comunicazioni che erano appena giunte.

"Perdonate il ritardo, stavo cambiando le garze. Qualcuno potrebbe farmi un riassunto?" Andreas chiuse dietro di sè l'ampio portone intarsiato.

"Dunque, ci sono una buona notizia e una cattiva." Entity distolse lo sguardo dal proiettore, dove campeggiavano le immagini di Shalida e Niko. "La buona notizia è che abbiamo ubicato la posizione della base della Crimson Sphere."

"E immagino che la cattiva notizia sia quello che ci impedisce di attaccarli immediatamente."

"Dipende da cosa decideremo di fare. La cattiva notizia è che la Crimson Sphere sta preparando un assalto finale alla base dei Lignum Nobili, che al momento si trova dall'altra parte del settore rispetto alla loro base."

"Le loro forze sono già tutte mobilitate, e stanno viaggiando verso di loro. Noi, invece, ci troviamo a metà strada tra le due basi." Continuò Duoco.

"Ci troviamo di fronte a una scelta. Possiamo ritirarci per soccorrere i Lignum Nobili, e dare alla Crimson Sphere il tempo di riposizionarsi. Oppure, possiamo assediare immediatamente la Crimson Sphere, e pregare che i Lignum Nobili riescano a fermare l'attacco da soli."

Entity alzò lo sguardo.

"Signori, ciò che decideremo potrebbe segnare le sorti di questa guerra."