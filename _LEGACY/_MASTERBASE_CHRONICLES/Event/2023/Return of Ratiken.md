PROLOGO

La MasterBase è ormai giunta su Syteel da qualche mese. I Saiti hanno stretto un accordo con i Master, e le due parti vivono in armonia sul pianeta.
I Masters hanno costruito su Syteel un posto da poter chiamare casa... A parte la MasterBase, ma quello di cui avevano davvero bisogno era un pianeta, una terra di origine, un luogo di natura più familiare rispetto a una grossa scatola di metallo e vetro.
Tuttavia, sembra che qualcuno sia interessato a ostacolare la realizzazione di questa oasi. Il vostro gruppo fa parte di una delle schiere di reclute Master più recenti, ed è stato convocato dal Grandmaster Niko, alla Fortezza di Nuova Archen.

UFFICIO

 - Niko
 - Shalida

Il party si trova dentro l'ufficio del GrandMaster Niko, il custode designato della città, il comandante della guarnigione, della quale anche voi fate parte.
Niko li informa della missione che deve affidare loro: secondo alcune segnalazioni, alcuni loschi individui stanno cercando informazioni alquanto delicate, e c'è il sospetto che si tratti di spie, informatori con secondi fini. Obiettivo della squadra è indagare su tale pista e giungere al mandante.

TAVERNA BAFFO BLU
 - Markus: baffo blu

La prima pista che viene consegnata loro è quella della Taverna Baffo Blu, un punto di ritrovo frequente per masters, ex-masters e soldati della guarnigione. Qui, possono parlare con l'oste, un certo Markus (dal cui baffo prende nome la Taverna), il quale ha intrattenuto una singolare conversazione con un uomo parecchio robusto. Quest'uomo aveva provato a intimidirlo per ottenere la lista dei clienti di rango più alto, ma per via della presenza di numerosi altri soldati nel locale, era stato costretto a tagliare corto e andarsene.

MASTERBASE
 - Deat
 - Yuki

La seconda pista è costituita da un episodio accaduto nella MasterBase stessa: un uomo si è introdotto di soppiatto nella sezione archivi della biblioteca, e ha rovistato per un po' prima di essere sorpreso da Yuki, ed essere costretto alla fuga. Yuki, che al momento sta effettuando un lavoro di manutenzione (verranno indirizzati verso di lui da parte di Deat), afferma che non ha visto molto, ma ha sentito l'intruso borbottare qualcosa in inglese, prima di fuggire. Yuki specula che si potesse trattare di una qualche comunicazione tramite un auricolare.

ALLOGGI
 - Lynn

La terza pista che hanno ricevuto è quella di Lynn, una guardia notturna che ha individuato, durante il giro di ronda con il drone, una coppia di loschi individui uscire a cavallo dalla città e abbandonare la strada maestra poco dopo. Il Party la visita negli alloggi accanto alla Fortezza, e la guardia indica la direzione verso cui si sono diretti: si tratta della palude di Sincretia, un luogo non ancora bonificato dai Master.

PALUDE Di SINCRETIA
 - Rovawak: Gondrano
 - Sami: Saita
 - Ratiken: Umano

Qualora il party si diriga là, si ritroverà in una palude senza alcun segno di vita, per poi essere all'improvviso attaccati (e eventualmente catturati) dagli stessi individui che stavano cercando.
Questi individui, un gondrano e un umano, sono i complici di Ratiken, un vecchio avversario della MasterBase, che si palesa di fronte a loro immediatamente, affermando che era alla ricerca di informazioni utili sull'organizzazione interna della MasterBase. Lo scopo è quello di preparare il necessario per un futuro ritorno della Spacer, Gilda con la quale si è alleato. Inoltre afferma che aveva consigliato ai suoi complici di farsi notare particolarmente, in modo da attirare l'attenzione ed eventualmente portare dei potenziali interrogandi nella loro trappola.
Sfortunatamente, non ha mai visto prima d'ora queste facce, ragion per cui i membri del party gli sono utili più morti che vivi. Chissà, magari il prossimo party di ricerca conterrà qualche faccia conosciuta...

ENDING

Qualora il party vinca l'incontro, Ratiken si darà alla fuga, a bordo di una navetta nascosta nel fango, e i Master ritorneranno ad Archen con delle informazioni assai importanti da riferire.