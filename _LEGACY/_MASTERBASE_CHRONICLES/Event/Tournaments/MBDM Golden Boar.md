Per quanto cercassero, la superficie non dava segni di vita. I tre Masters e la barriera erano le uniche cose visibili nell'arena. Loro, e la botola che conduceva al piano sotterraneo.

"Dieci a uno che è una trappola," mormorò Mape.

"Sì, è decisamente probabile," ribattè Hooneex.

"Voi vedete altre alternative?" Controbattè spazientito Alony. "La barriera si chiude prima sul piano superiore e poi sul piano inferiore. Siamo stati troppo lenti e ora siamo in una posizione di svantaggio, c'è poco che possiamo farci."

"Non possiamo aspettare fino all'ultimo e poi entrare? Magari usciranno allo scoperto."

"E' anche vero che se stanno ancora costruendo la trappola, entrare ora li metterebbe in una posizione di svantaggio, mentre aspettare fino all'ultimo non ci gioverebbe affatto, anzi: potrebbero avere tutto il tempo necessario per finire i preparativi." Riflettè Mape.

"Ora basta, entriamo e che vada come deve andare." Concluse Alony.

Una volta scesi dalla scalinata, il buio dei corridoi sotterranei fu presto scacciato dalla torcia di Hooneex. Non c'era anima viva.

"Alla faccia della trappola," borbottò Hooneex.

"Dove sono gli altri?"

"Non lo so, ma se quello fosse stato il loro intento, a quest'ora saremmo già stati abbattuti."

Il trio si mise alla ricerca. Ogni scricchiolio, ogni cigolio dei blocchi di metallo che componevano l'arena li faceva sobbalzare. Potevano saltare fuori da qualsiasi punto, in qualsiasi momento.

"Non sembra strano?" Disse Hooneex. "Allontanarsi dal centro sarebbe un suicidio a questo punto della partita."

Alony stava rimuginando. Angolo dopo angolo, la cosa lo confondeva sempre di più.

"Torniamo indietro. Subito." A un tratto, gli occhi di Alony si illuminarono.

"Pensi che ci stiano fregando?" Domandò Mape.

"Precisamente," ribattè Alony mentre cominciava a correre nella direzione da cui erano venuti.

A un paio di svolte dalla scalinata, il trio cominciò a udire delle voci. Eccoli.

Hooneex estrasse i pugnali e si lanciò all'attacco. Mape e Alony seguivano a ruota.

Voltato l'ultimo angolo, ciò che trovarono li lasciò sorpresi: ne erano rimasti solo due, ed erano stremati. Stravaccati sulle scale, appena li videro si alzarono in piedi, a guardia abbassata.

"Lasciatemi indovinare, avete provato a tenderci una trappola ma ci siete finiti voi stessi mentre la preparavate." ridacchiò Alony.

"Era così ovvio?" sospirò Gastic, mentre gettavano le armi.

"Va bene così, ci arrendiamo." disse Duoco.