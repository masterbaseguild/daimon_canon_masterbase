I Masters scoprono il segreto dei Daimon.

"Ehi Nepha, che fai?"

"Ciao Bitto, niente di nuovo, ma continuo a non capire come funziona questo coso."

La libreria della MasterBase era più disordinata del solito: carte sparse qua e là, pile di tomi su ogni scrivania, e un paio di proiettori magici direttamente dal laboratorio.

"Ma hai dormito stanotte?"

"Certo che sì, però mi sono svegliato presto per continuare gli studi. Ci sto per uscire pazzo, non ne hai idea."

"Spiegami che succede."

"Ricordi come stessi studiando gli effetti dell'aura di Lampe nell'etere?"

"Aspetta, non ricordo a memoria tutte le teorie moderne di etereologia."

"E' praticamente come una legge di gravitazione dell'etere. Le fonti di magia sono consapevoli dell'esistenza di altre fonti di magia presenti nei paraggi, e si comportano di conseguenza con effetti ancora imprevedibili."

"Aaah sì, ho capito a cosa ti riferisci. E stai cercando di determinare gli effetti di questa aura?"

"E' quello che mi piacerebbe fare, ma sono bloccato a prima ancora del punto di partenza."

"Come mai?"

"Ho bisogno di immettere il campione di studio in un ambiente completamente privo di fonti di magia, per poi introdurle in maniera controllata e osservarne gli effetti," sospirò sconsolato Nephasto, "Ma per quante precauzioni io prenda, il campione di studio non si trova in perfetto equilibrio. Ho prosciugato i lapìdi, ho attivato un oscuratore per mascherare la presenza della mia anima, e mi sono assicurato di essere l'unica persona presente nella stanza quando conduco i test. Ovviamente non ci sono altri oggetti magici all'interno dell'ambiente, a parte la gemma che uso come campione, eppure la sua immagine eterea non si stabilizza."

Bitto si fermò a riflettere per qualche secondo, mentre Nephasto continuava a sfogliare, frustrato, le pagine dell'ennesimo testo.

"Dunque," attaccò Bitto, "se ti sei privato di tutte le altre fonti di magia nell'ambiente, deve esserci qualcosa che non va con quelle che hai ancora all'interno di esso. La tua anima, l'oscuratore, o la gemma."

"Ma quale può essere? La gemma contiene un incantesimo così basilare che se ne conoscono tutte le caratteristiche ormai, e quanto all'oscuratore, dovrebbe essere uno specchio perfetto dell'energia che emana un'anima senziente nell'etere, ragion per cui la mia anima e l'oscuratore si dovrebbero cancellare a vicenda dal punto di vista della gemma."

"Però c'è una differenza, tu sei un essere vivente, e l'oscuratore no."

"Ma nell'etere questo non fa differenza, l'anima e la vita biologica sono due cose separate, e l'oscuratore viene prodotto separando un'anima da un corpo vivente, per poi specchiarne l'energia. A parte questa modifica, la mia anima e l'anima contenuta nell'oscuratore hanno la stessa forma."

"E se a un corpo umano fosse connesso qualcos'altro, oltre all'anima?"

Nephasto si bloccò in posizione.

"Qualcosa che tiene uniti l'anima e il corpo?" Mentre proferiva queste parole, Nephasto si alzò di scatto, facendo cenno a Bitto di seguirlo.

"Non saprei, semplicemente qualcosa che abbandona il corpo insieme all'anima durante il processo di creazione di un oscuratore, ma che non viene catturato perchè siamo ignari della sua esistenza."

"Questo potrebbe cambiare moltissime cose." Nephasto stava ora arrampicandosi in cima a uno scaffale.

"Hai avuto un'intuizione?" Gli domandò Bitto.

"Forse." Rispose Nephasto, estraendo un tomo dal ripiano più alto.

"E forse è qualcosa di molto più grande della semplice estensione di una teoria dell'anno scorso. Avremo bisogno di aiuto."