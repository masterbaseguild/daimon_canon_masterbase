Iphiridia

La nostra storia inizia su Iphiridia, un pianeta abitabile del Sistema Radiale. Si ipotizza che gli abitanti originari del pianeta fossero stati completamente sterminati secoli orsono da un'epidemia globale che li tramutò in zombi. L'idea di colonizzare il pianeta sembrava dunque poco allettante. Poi nel 2017, la gilda Nexus, una delle più potenti gilde di Questers del tempo, inaugurò una campagna di colonizzazione combinata. Al loro appello risposero numerose gilde da vari sistemi, inclusa l'Anark, una piccola squadra terrestre che stava cominciando a farsi notare. Iniziò così la conquista di una nuova terra promessa, una terra che le gilde sognavano di poter chiamare propria.

8 Masters

Qualcosa andò storto. L'orda si fece più aggressiva e, una dopo l'altra, tutte le colonie capitolarono. Per evitare perdite ulteriori, la Nexus decise di evacuare il pianeta, e richiamò tutte le gilde alla loro base, per un imbarco di massa. Ma quando l'Anark giunse sul posto, l'orda aveva già sfondato le difese. Alcuni dei loro dovettero sacrificarsi per permettere agli altri di mettersi in salvo, e a nulla valsero i disperati tentativi di respingere l'invasione. Fu così che la grande conquista di Iphiridia terminò in un disastro. Per quanto riguarda l'Anark, l'evento creò notevoli screzi tra i sopravvissuti. Al ritorno sulla Terra, la gilda si sfaldò, e in molti andarono per la propria strada, ma non tutti. Coloro che restarono sono ora conosciuti come gli 8 Masters Fondatori.

MIA

Per questa nuova Gilda, una cosa era rimasta dai tempi della campagna su Iphiridia: il sogno di avere un posto che potessero chiamare casa. Nacque così l'idea di costruire una StarBase, un'enorme astronave e base spaziale in grado di ospitare tutti i membri della Gilda. Tuttavia, prima ancora di poter iniziare la costruzione, c'era bisogno di più braccia. I nostri eroi si lanciarono dunque nella prima di una lunga serie di campagne di reclutamento, e in breve tempo il numero di effettivi era pressochè raddoppiato. Ora, tutto quello che serviva erano dei fondi, e per ottenerli, era tempo di ritornare alla professione con cui l'Anark stessa era nata: i vigilanti.

ArcMasters & MasterBase

Tutti i pezzi erano al loro posto: tra logistici e combattenti, la Gilda contava ormai una ventina di membri, e la costruzione della base era giunta al termine. Il 16 Giugno 2018 venne effettuato il lancio, e una nuova frontiera si aprì per i nostri eroi. Una volta che tutto fu sistemato, nacque l'idea che la nuova gilda aveva bisogno di una chiara identità. Quel giorno, il sistema solare vide la nascita di una nuova forza, destinata a lasciare il segno nell'ordine mondiale: la MasterBase.

MasterBase Leagues

Gli anni passarono, non senza difficoltà: nuovi arrivi, nuovi nemici, i Masters erano ormai passati da un manipolo di ragazzini alle prese con una nuova realtà a esperti Quester rinomati tra le StarBase. A quel punto, sorse un'idea: per non arrugginirsi in tempi di bassa attività, perchè non indire una serie di tornei di combattimento tra le StarBase del sistema? Fu così che nel principio del 2020, mentre sulla terra dilagava la pandemia, tra le stelle veniva inaugurato il primo torneo delle MasterBase Leagues.

Syteel

Vivere tra le stelle era bello, ma era chiaro che mancasse qualcosa. La terra non era mai stata un luogo particolarmente ospitale per i Questers, ragion per cui erano nate le StarBase, e i rari tentativi di colonizzare altri pianeti erano falliti. Ma quando un giorno, durante una missione di esplorazione, uno dei Masters individuò un nuovo pianeta abitabile, chiamato Syteel, la MasterBase era determinata a riuscire dove la Nexus aveva fallito. Il 20 Settembre 2020, la MasterBase sbarcò sull'isola di Tirsia, e la costruzione di una nuova colonia ebbe inizio.

Dvernia

Dopo essersi stabiliti, il passo successivo era esplorare le regioni circostanti. La più vicina di queste era un continente ricoperto per la maggior parte da un deserto, e quando i Masters vi si addentrarono, quello che trovarono li lasciò a bocca aperta: Sparse tra le dune, vi erano numerose città-stato, costruite in corrispondenza di enormi oasi. I loro abitanti, il popolo degli Adverni, facevano parte di una vasta lega politica, capeggiata dalla città di Dvernia, e accolsero con entusiasmo i nuovi arrivati. In breve tempo nacque un'alleanza tra i Masters, tecnologicamente avanzati, e gli Adverni, custodi di moltissime conoscenze relative al pianeta Syteel, e la cultura adverna lasciò i Masters estasiati.

Battle Ram

Tuttavia, qualcosa bolliva in pentola: la lega adverna era nata dopo che il popolo adverno, schiavizzato da un'altra potenza, l'Impero Aelfirth, era fuggito nel deserto, e aveva fondato le città stato. Per anni, l'impero aveva preparato la sua resa dei conti, e proprio mentre i Masters erano in visita a Dvernia, le avanguardie Aelfirth comparirono all'orizzonte. Quello che l'impero non sapeva, tuttavia, era che adesso gli Adverni avevano un potente alleato. Il 5 Dicembre 2020, l'assedio alla grande città di Dvernia ebbe inizio, e i Masters non restarono a guardare.