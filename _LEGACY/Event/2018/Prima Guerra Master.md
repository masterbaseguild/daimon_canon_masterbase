La MasterBase si scontra con gli Young Fighters, e la vittoria va alla MasterBase dopo l'assassinio di Loris da parte dei suoi compagni.
 - la masterbase viene sfidata dagli young fighters, una gilda di masters, capeggiata da un certo loris, la quale si spaccia per paladini della giustizia, mentre in segreto conduce attacchi terroristici contro i suoi oppositori. la masterbase non si lascia intimidire, e scoppia così la prima guerra master.
 - durante la guerra, space fox, gilda alleata degli young fighters, decide di voltare loro le spalle a causa delle voci giunte loro sul conto degli young fighters. la risposta non tarda ad arrivare, e la starbase di space fox viene bombardata e polverizzata, mentre nextware, una gilda di ricerca terrestre alleata di space fox, viene rasa al suolo. i membri di space fox e nextware allora si uniscono alla masterbase: ale, jiro, disti, alony e hooneex entrano a far parte dei masters.

La navetta da sbarco stava subendo danni notevoli.

Non si aspettavano che la loro posizione fosse stata individuata prima ancora di entrare nel raggio di azione del radar Master.

Le forze degli Young Fighters erano attrezzate per combattere a terra, ma il combattimento nel vuoto era tutto un altro paio di maniche. E i Masters ne erano fin troppo esperti.

Stava ai tre Dragonfly difendere la navetta fino a che la MasterBase non era a una distanza sufficiente da attraccare. Ma se non riuscivano a passare oltre il primo attaccante, come ci sarebbero mai arrivati?

Entity si stagliava tra il convoglio e la navetta Master di contrattacco. I cannoni magnetici stavano facendo a pezzi la corazza della navetta da sbarco degli Young Fighters. Andavano messi fuori uso per permettere alla navetta di resistere fino alla destinazione, ma i Dragonfly erano inspiegabilmente bloccati in uno scontro tre contro uno con un Master che ancora non erano riusciti neppure a scalfire.

Spazientito, uno dei tre si lanciò nuovamente all'attacco, per poi essere respinto con la stessa facilità con cui erano stati respinti anche i suoi compagni pochi secondi prima. Gli altri due lo guardarono con disappunto. Ad ogni attacco fallito che tentavano, il loro avversario comprendeva sempre di più il funzionamento delle loro attrezzature.

"Interessante." la voce di Entity risuonò nei loro auricolari. "Chi ha sviluppato questo design di ali?"

"Non tentare di sbatterci in faccia la bravura dei vostri ingegneri," ribattè il primo dei Dragonfly, con i nervi a fior di pelle.

"Ma no, che hai capito? Tutt'altro, mi piacerebbe complimentarmi, è un design molto efficace. Ispirandovi al volo delle libellule, siete in grado di spostarvi in tutte e tre le direzioni indipendentemente, garantendovi grande libertà di manovra."

Nel frattempo, la corazza della navetta stava per cedere. Non avevano più tempo.

In una mossa disperata, tutti e tre caricarono da tre lati diversi il Master, intenzionati a farla finita.

"Tuttavia," continuò Entity, aprendo le ali, "E' difficile sviluppare una velocità ragionevole senza alcun punto di appoggio."

due arpioni saettarono dalla schiena di Entity, per poi agganciarsi alla navetta.

Subito, Entity scattò verso il basso, evadendo la tenaglia dei Dragonfly. Poi, usando la stessa navetta che i suoi compagni stavano bombardando come perno, descrisse un'orbita completa intorno ad essa, poi un'altra, e un'altra ancora, sempre più veloce, sempre più sfuggente.

Liberati gli arpioni, il moto di Entity passò da circolare a parabolico, portandolo precisamente in mezzo ai suoi avversari. Una piroetta, due rapidi fendenti e lo scontro era finito.

Entity atterrò graziosamente sul tetto della navetta Master. Dietro di lui, i cannoni avevano perforato le difese, e il colpo di grazia stava raggiungendo proprio in quell'istante il motore dell'astronave.

Mentre il convoglio degli Young Fighters esplodeva in mille pezzi, Entity tornò a bordo.

"Dietrofront, allerta cessata. Ottimo lavoro, ragazzi."