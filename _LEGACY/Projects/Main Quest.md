Recap: in un mondo dove magia e tecnologia vivono in simbiosi l'una con l'altra, l'universo si ritrova ad essere popolato da gruppi di giovani avventurieri: le gilde. Una di queste è la MasterBase, una gilda votata alla difesa dei sistemi stellari.
Quando il potente comandante haude rivelò in punto di morte che nello spazio profondo si celava una potenza sconosciuta, e profetizzò la "morte della coscienza umana", la MasterBase si pose l'obiettivo di conquistare più risorse e diventare la gilda più potente dei sistemi, per guidare la resistenza contro questa misteriosa minaccia.
Tuttavia, non tutti apprezzarono questo espansionismo, e la MasterBase si trovò ben presto a dover combattere una serie di guerre contro altre Gilde, indispettite dalle ambizioni della MasterBase.
Tre mesi prima, la MasterBase aveva vinto l'ultima di queste, la Terza Guerra Master, entrando così in una nuova epoca di pace.

Dopo la vittoria della Terza Guerra Master, il team si era trovato d'accordo che una pausa era più che meritata. Alcuni dei Masters si erano presi una vacanza sulla terra, mentre altri erano rimasti sulla MasterBase, continuando a svolgere qualche operazione di tanto in tanto, ma senza imbarcarsi in avventure particolarmente imponenti.
Un giorno, giunse alla MasterBase un gondrano, il quale domandò di parlare con Emily, dicendo di essere una sua vecchia conoscenza. La cosa era sospetta, ma Emily si presentò comunque.
All'inizio, il gondrano affermò di essere anche lui un fuggitivo della Famiglia Reale, giunto alla MasterBase per chiedere asilo. Emily faticava a ricordare la sua identità, ma era sicura di averlo già visto, ragion per cui gli credette.
I due continuarono a parlare, e più il tempo passava, più la conversazione si faceva inquietante, e Emily si allarmava. A un tratto, il gondrano disse "la famiglia vay non conosce tradimento" e estrasse una pistola, ma prima che potesse premere il grilletto, l'arpione di Garo balenò nella stanza, trafiggendo la mano al gondrano, e disarmandolo.
Dopo aver immobilizzato il sicario, e dopo che tutta la MasterBase era arrivata di corsa, Garo spiegò che essendosi insospettito, aveva osservato la conversazione dalle telecamere, e dopo un po' aveva riconosciuto il misterioso gondrano come un membro della Famiglia Vay. Spiegò poi che il motivo per cui Emily non era riuscita a riconoscerlo completamente, e per cui Garo aveva avuto bisogno di più tempo per farlo, era che il sicario aveva già perso la carnagione scura che le radiazioni degli asteroidi causano. Quando Garo gli domandò il motivo, il sicario rispose che ormai era di stanza sul pianeta Fray da tre mesi, dopo che la famiglia Vay aveva finalmente conquistato il sistema gondrale.
I Masters rimasero esterrefatti dalla notizia, e tentarono di ottenere più informazioni dal sicario, ma questi estrasse il tentacolo da gondrano, si liberò e si lanciò all'assalto del Master armato più vicino, venendo così ucciso. Entity osservò che il suo intento era probabilmente quello di suicidarsi.
I Masters convennero che, nonostante fosse prima necessario ottenere la conferma delle affermazioni fatte dal sicario, era necessario muoversi il prima possibile, e che la pace era finita.

Prossimo Capitolo: il secondo inizia con i Masters inviati in esplorazione che tornano alla MasterBase, e confermano la notizia ad Entity, che li stava aspettando nell'hangar. In seguito si tiene una riunione speciale, dove vengono organizzati il richiamo alle armi dei Masters, una nuova campagna di reclutamento e i primi piani di raccolta informazioni. Vengono inoltre speculate le prossime mosse della Famiglia Vay.
Capitoli Successivi: La storia seguirà la guerra tra la MasterBase e la famiglia Vay, con tanto di eventuale fondazione di una lega di alleati. Ci sono in mezzo pure vari character arc, e un qualche accenno al plotpoint dei daimon.
Finale: la MasterBase sconfigge la famiglia Vay, e la verità sulla Xadrium viene a galla.