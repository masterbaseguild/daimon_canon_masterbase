MasterBase vs Xadrium

"Sono dentro."

"Bene, ora prendi il primo corridoio a destra."

La voce di Alony riechieggiava nell'auricolare di Emily, appena intrufolatasi nella nuova sede della Asgard a Firenze.

"Ricordati il piano: raggiungi il deposito contenente l'esoscheletro, dopodichè collega la cimice al teleport-pad e io farò il resto."

"Hai dimenticato la parte in cui devo aprirmi la strada al suddetto deposito. A proposito, eccone uno, dammi un attimo."

Ignaro di qualsiasi cosa, un guardiano stava per voltare l'angolo, quando all'improvviso vide sbucare da dietro il muro la punta di una freccia.

"E' davvero ironico, sono tanto presi a difendersi dai proiettili che paradossalmente il modo più efficace per toglierli di mezzo è usare arco e frecce," sorrise Emily, notando la tuta antiproiettile che  avvolgeva il corpo senza vita del malcapitato.

"Occhio a non distrarti, non abbiamo idea di quando lanceranno l'allarme," la redarguì Alony.

"Chiaro."

Dopo aver proseguito per qualche minuto, un rumore improvviso scosse l'edificio.

"Che è stato?"

"Copertura saltata," constatò Alony.

"Allora è giunto il momento di cambiare approccio."

Emily estrasse due bombolette, e scattò in avanti.

Più in là, due guardie allertate dall'allarme si erano accorte della sua presenza, e avevano puntato i fucili. Emily scagliò le bombolette, poi svanì, lasciando che i proiettili si conficcassero nel pavimento.

Una volta toccata terra, le bombolette si frantumarono, liberando il contenuto. Le guardie osservarono confuse che si trattava di normalissima acqua.

Ma poi, mentre avenzavano, la pozzanghera iniziò a muoversi.

Delle spire liquide li avvolsero dai piedi fino al torace, per poi raggiungere le braccia.

Poi, una forza impressionante si sprigionò da esse, stritolando i polsi ai due uomini. I fucili caddero a terra.

Emily fece capolino da dietro l'angolo. Le spire si erano intanto solidificate, intrappolando i due malcapitati in una morsa di ghiaccio.

"Dite ai vostri superiori che avreste bisogno di un corso di aggiornamento," ridacchiò Emily mentre passava in mezzo ai due guardiani, "E' un po' difficile colpire qualcuno che si muove a velocità superumana."

Qualche svolta più in là, Alony tornò a parlare, e informò Emily che era giunta a destinazione.

Dopo aver fatto saltare la serratura, la giovane Master si ritrovò in un'ampia stanza, dominata da un'imponente sarcofago dalla forma umanoide.

"E' questo?"

"Proprio questo. Forza, connetti la cimice, ora tocca a me."

Mentre Alony assumeva il controllo del teleporter, Emily notò qualcosa impresso sul fianco della refurtiva.

"Ehi Alony, hai idea di chi abbia realizzato questo esoscheletro?"

"Secondo le fonti dovrebbe essere stato costruito internamente alla Asgard, perchè?"

"Questo non è lo stemma della Asgard. E' molto diverso, sembra essere una X sovrapposta a un cubo... Ti dice nulla?"

"Non mi pare di aver mai visto un simbolo del genere nemmeno quando lavoravo sulla Terra. In ogni caso, ho finito, quindi salta su che ti porto a casa insieme all'obiettivo."

"Va bene."