I rapinatori si erano appena fatti strada fuori dal distributore, con la refurtiva sotto braccio. In auto, il loro palo li stava aspettando. Era una catapecchia dispersa nel deserto, nessuno sarebbe giunto in loro soccorso prima di qualche ora. Il piano era andato alla perfezione.

Saliti in macchina, l'autista li guardò con un ghigno compiaciuto. Era stato fin troppo facile!

"Avanti Neil, metti in moto prima che escano fuori con un qualche ferrovecchio."

Frattanto, i proprietari del distributore erano effettivamente usciti. Il capo famiglia aveva le mani tra i capelli. La figlia più piccola piangeva dalla paura.

"Oi Logan, perchè non provi a fare il ciuffo a quella mocciosetta?"

"Perchè no?" rispose il più smilzo dal sedile posteriore, mentre estraeva la doppietta.

Ma prima che avesse tempo di prendere la mira, notò il rombo di un motore avvicinarsi da dietro.

il quarto membro si affacciò dal finestrino, e riuscì a intravedere un motociclista solitario avvicinarsi al loro veicolo. non sembrava intenzionato a rallentare.

"Ehi, ma questo che fa?"

"Non lo so, tiralo sotto Neil!"

L'autista inserì la retromarcia e partì a tavoletta, ma si rese conto troppo tardi che il biker aveva già cambiato corsia.

Sotto gli occhi increduli dei malviventi, una lama affilatissima fuoriuscì dal braccio sinistro dello sconosciuto, proteso verso gli pneumatici della loro jeep. Un rapido fendente, e due gomme erano andate.

"Ohi ohi ohi, cosa credi di fare? Accoppalo, Logan!"

Il rapinatore puntò il fucile verso la schiena del biker, ora di fronte a loro, ma prima che potesse premere il grilletto, il pilota era sparito. La moto proseguì per qualche metro, per poi fermarsi da sola, perfettamente stabile.

Frattanto, comparve un'ombra sul parabrezza, e prima che Neil potesse aprire bocca, la lama del misterioso individuo aveva frantumato il vetro e gli aveva perforato la gola. Logan aggiustò la mira, e il suo bersaglio si dileguò nuovamente.

Riapparve accanto a lui, ma stavolta anche volendo non avrebbe potuto puntargli contro il fucile, perchè il suo braccio era già andato. Poi, fu il turno della testa.

I due rimasti, vista la mala parata, scavalcarono i corpi dei loro compagni e se la diedero a gambe per il deserto.

Il biker diede una rapida occhiata nel mezzo e, vedendo che la refurtiva si trovava ancora a bordo, sospirò e decise di lasciarli andare.

Mentre ritraeva la lama nel braccio bionico, il capo-famiglia si avvicinò.

"Sia ringraziato il cielo, questa era l'ultima cosa che mi sarei aspettato. Io e la mia famiglia le dobbiamo molto, quelli erano i ricavi dell'intera stagione."

"Nessun problema, a dire il vero si è trattato di una semplice coincidenza," rispose il biker, togliendosi il casco, "Passavo di qua e ho captato l'S.O.S alle forze di polizia, per cui ho pensato di modificare l'itinerario."

Il capo-famiglia notò a quel punto lo stemma triangolare sulla spalla del suo salvatore.

"Effettivamente, ora che ci penso, cosa ci fa un Master qui in America? Non operavate in Italia voi?"

"Gli altri sì, ma quella vita non fa per me. Non mi piace rimanere incatenato sul posto per troppo tempo."

"Allora, se non le dispiace, posso offrirle un pieno? Sarebbe il minimo, signor...?"

"SPECK."