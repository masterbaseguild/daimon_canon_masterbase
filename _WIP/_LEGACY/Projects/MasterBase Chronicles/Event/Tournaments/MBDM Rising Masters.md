Il passo di Alex era diventato strascicato, esausto, ma ancora cadenzato.

Quanti ne aveva eliminati, Quattro? Cinque? Non lo sapeva, si curava di più di contare le proprie ferite. Vari graffi insignificanti, un ginocchio indebolito, ma c'era quella fitta continua al torace che non prometteva bene.

Potevamo anche progettarli meno realistici questi simulatori di danno, ironizzò Alex.

Di fronte a lui si stagliava la vetta più alta dell'arena, la quale inoltre coincideva con il suo fulcro. O saliva, o la barriera l'avrebbe raggiunto.

Ma non era di certo giunto fino a quel punto perchè finisse così.

Resta un'intera squadra, ma forse se mi gioco bene le mie carte potrei coglierli di sorpresa.

Ora la priorità era ideare una tattica funzionante.

Quanto è probabile che si trovino in cima? A giudicare dal log degli ultimi scontri avvenuti, e dal fatto che l'ultimo loro abbattimento risale a una ventina di minuti fa, sono abbastanza sicuro che mi stiano aspettando in cima.

Alex cominciò la scalata.

Tuttavia, loro non sanno da che parte arriverò, e se riesco a mantenere un basso profilo, avrò la sorpresa dalla mia.

Dopo essersi fatto strada tra le rocce per qualche minuto, Alex cominciò a udire delle voci. Era vicino.

A un tratto, dopo aver superato un masso piuttosto grande, Alex si appiattì alla parete: aveva visto una testa.

Dalla voce sembra essere Tecmov, riflettè Alex. Se proseguo, è impossibile mantenermi nascosto.

Pazienza, è giunto il momento di passare all'attacco. Alex tese l'arco. La freccia sibilò silenziosa, coprendo rapidamente i cento metri che separavano Alex dal suo bersaglio. Poi, quella distanza si accorciò rapidamente, mentre Tecmov precipitava dalla rupe, privo di sensi.

Fuori uno, pensò Alex. Ne restano due.

Il resto della squadra, udito il baccano, si stava muovendo dall'altro lato della montagna. Ma non sarebberro arrivati in tempo per impedire ad Alex di mettere piede sulla vetta.

Deviato un dardo con la sua spada, Alex estrasse l'ascia e si preparò allo scontro finale. I suoi avversari erano ancora nel pieno delle forze, ed erano in sovrannumero. Per ora.

Improvvisamente, Alex scagliò l'ascia, colpendo Blu alla testa. Sarebbe stato fuori combattimento per un po'.

Di fronte a lui si trovava ora solo Bitto, e lo scontro era giunto a un duello di spada pressochè alla pari. Dopo la prima collisione tra le due lame, però, Alex cominciò a sentire di potercela fare. Il suo avversario era forte, ma non abbastanza.

Parata dopo parata, risposta dopo risposta, Alex comprendeva lo stile di combattimento del suo avversario. Quando ritenne di averlo sfiancato a sufficienza, andò per il colpo di grazia.

La lama perforò lo strato superiore del simulatore di danno, forzando lo svenimento del bersaglio, e l'eliminazione dai giochi. Tuttavia, mentre Alex tentava di liberare la spada, percepì una punta di lancia pungergli la schiena, e calò il buio.

Pazienza, sarà per un'altra volta, pensò Alex, poco prima di perdere i sensi a sua volta.