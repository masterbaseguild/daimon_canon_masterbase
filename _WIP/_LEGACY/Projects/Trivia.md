- E' possibile collegare il mantello Master alle CrossWings tramite un apposito gancio. Quando le CrossWings si aprono, il mantello viene ritratto, tramite il gancio, all'interno del dispositivo, lasciando completa libertà di manovra al dispositivo e al suo utente.
- Le CrossWings sono costituite di quattro ali omnidirezionali, quattro arpioni e due propulsori, garantendo all'utente la perfetta combinazione di velocità e manovrabilità.
- Gli arpioni delle CrossWings sono dotati di speciali punte che aderiscono a qualsiasi superficie con una forza pseudo-magnetica, senza lasciare alcuna traccia o danno. Questo permette di utilizzarle liberamente in qualsiasi ambiente, anche all'interno della MasterBase.
- La guarnigione difensiva della MasterBase è allenata ad utilizzare le CrossWings all'interno della Base, il che, combinato con la loro conoscenza perfetta della struttura della Base, fornisce loro un enorme vantaggio rispetto a eventuali aggressori.
- La manipolazione del calore tramite la magia altro non è che un'estensione del principio di conversione dell'energia magica in energia cinetica, ma in scala più piccola: si tratta, difatti, di applicare minuscole forze agli atomi contenuti in una certa zona, mettendoli in moto e quindi generando calore.
- Ogni Master ha in dotazione una tuta da Void Dive, la quale, in combinazione con il Casco Master, garantisce una protezione completa dal vuoto, e permette di effettuare operazioni al di fuori dell'atmosfera. La tuta ha una perfetta aderenza, e viene indossata sotto l'uniforme.
- Tutte le divinità venerate durante la storia dalle varie culture sono in realtà particolari Eterei, caratterizzati dalla capacità di diventare più potenti tramite la venerazione da parte di umani.
- La MasterBase è stata coinvolta in due grandi Guerre Master: la prima contro gli Young Fighters, e la seconda contro la Spacer.
- ARC-X, l'androide esecutore del protocollo ARC, è passato per le mani di numerosi ingegneri: concepito dal Dr. Held, venne portato avanti da Alex dopo la sua morte. Dopo la scomparsa di Alex, fu la volta di Alone, il quale ne è tuttora il responsabile.
- La ricerca per automatizzare la magia digitalmente non ha ancora prodotto risultati concreti, portando molti esperti a teorizzarne l'impossibilità. Non è ancora stato tuttavia dimostrato, nè è stato dimostrato il contrario.
- La magia del MasterVerse consiste nella conversione di energia dal mondo reale all'etere e viceversa: la magia cinetica, ad esempio, consiste nel trasformare energia magica (prodotta tramite mana e lapidi) in energia cinetica, mentre la magia dinamica consiste nel trasformare energia cinetica prodotta dal movimento di un corpo in energia magica, la quale viene poi riconvertita in energia d'urto.
- L'esecuzione di magia cinetica è diversa da materiale a materiale. Per questo motivo molti maghi cinetici si specializzano in un solo materiale, per poterlo manipolare al meglio.
- Tutte le armi della MasterBase possono essere modificate tramite l'aggiunta di una gemma magica, che permette di utilizzarle come catalizzatori di magia. Inoltre, è possibile eseguire ulteriori modifiche, come l'aggiunta di una seconda lama, una delle modifiche più popolari.