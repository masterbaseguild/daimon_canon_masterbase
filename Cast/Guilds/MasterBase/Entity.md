Entity è un [[Glossary/Quester|quester]] ingegnere e atleta della [[Cast/Guilds/MasterBase/MasterBase|MasterBase]], nonché suo [[8 Founding Masters|leader fondatore]] ed ex-quester della [[Cast/Guilds/Anark/Anark|Anark]]. E' il fratello di [[Cast/Guilds/MasterBase/Cri|Cri]] e il cugino di [[Cast/Guilds/MasterBase/Grosta|Grosta]].

# Storia

Entity cominciò la sua carriera di quester militando nella Anark. Ancora inesperto, ma particolarmente ambizioso, fu proprio questa ambizione a giocare un ruolo importante nello scioglimento della gilda, a seguito del [[Timeline/Chronicles of Iphiridia|disastro di Iphiridia]].

In seguito, Entity fonda la [[Cast/Guilds/MasterBase/MasterBase|MasterBase]] insieme a pochi superstiti della Anark, e ne rimane il leader quasi ininterrottamente.

Con il tempo, tuttavia, il rapporto con alcuni dei suoi compagni va peggiorando, il che lo porta ad assumere un comportamento tirannico e diffidente. Le cattive scelte di gestione di Entity conducono la gilda in una spirale di decadimento, culminata con la quasi totale distruzione della [[Glossary/StarBase|StarBase]] principale, e il disperdersi dei membri.

Entity decide di ritirarsi in solitudine sul [[_LEGACY/Map/Alpha Sphere/Nobilar System/Planet Iphiridia/Planet Iphiridia|pianeta Iphiridia]], abitando le rovine della base.

Dopo aver passato tre anni in solitudine a riflettere sulle proprie azioni, Entity si sente ora pronto a riprovarci, e porre rimedio agli errori commessi; ha radunato un nuovo team, e con l'aiuto dei suoi compagni sta lavorando per far risorgere la gilda dalle ceneri.

# Combattimento

Entity impugna una spada singola, che sfrutta sia come arma che come tramite, per dirigere il volo di uno sciame di coltelli, grazie alla sua [[Glossary/Cynetic Magic|magia cinetica]].
E' agile e veloce, e predilige tuffarsi nelle retrovie avversarie per disgregarle.
Favorisce inoltre l'utilizzo delle [[Glossary/CrossWings|CrossWings]], e ha dedicato gran parte della sua vita a migliorare le sue capacità di manovra.

- ### Stili di combattimento passati

	- Entity combattè per un periodo con un semplice stile a spada singola, potenziato con gemme di [[Glossary/Magic School of Fire|Dominazione del Fuoco]].
	- Per un periodo, provò a utilizzare due spade.
	- Dopo aver imparato la magia cinetica, provò ad aggiungere una terza spada, e far levitare insieme tutte e tre le spade assieme ai coltelli, ma ciò si rivelò poco pratico e troppo impegnativo.

# Personalità

- Entity ama agire in incognito, e ha a disposizione numerose identità segrete che utilizza per svolgere operazioni sotto copertura.
- Per raggiungere i propri obiettivi, Entity ha sempre sviluppato piani pensati nei minimi dettagli; tuttavia, è estremamente riluttante ad affidare a chiunque altro qualsiasi incarico volto alla loro realizzazione, il che ha portato spesso al loro fallimento.

- ### L'aurea mediocritas del leader

	- Per un periodo, ha assunto un approccio gestionale particolarmente machiavellico, cosa che ha portato a numerosi screzi con membri del suo team, le cui necessità personali erano talvolta volutamente ignorate da Entity.
	- Dopo aver perso numerosi compagni a causa di questo approccio, Entity si pente delle sue decisioni e adotta una polizza completamente diversa, lasciando totale libertà a tutti i membri della gilda, e facendosi carico di una quantità immane di responsabilità. Questo tuttavia sortisce l'effetto opposto, e lo manda in una crisi di esasperazione che porta allo scioglimento definitivo della gilda.
	- A seguito di ciò, e dopo anni di isolamento volontario, Entity è giunto alla conclusione che un buon leader non è né troppo severo, né troppo permissivo, e deve essere in grado di distribuire adeguatamente il carico di responsabilità tra se stesso e i suoi compagni.